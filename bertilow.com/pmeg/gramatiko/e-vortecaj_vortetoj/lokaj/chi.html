<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Ĉi”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Tabelvortoj je E" href="tabelvortoj_e.html">
	<link rel="Next" title="For" href="for.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="chi.html">	
	<link rel="Alternate" hreflang="eo" href="chi.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/e-vortecaj_vortetoj/lokaj/chi.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/e-vortecaj_vortetoj/lokaj/chi.html">	
	<link rel="Alternate" hreflang="x-default" href="chi.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="chi.html"><i>Ĉi</i></a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="tabelvortoj_e.html" title="Tabelvortoj je E">Antaŭa paĝo</a></li><li id="PMEGSEKVA"><a rel="next" href="for.html" title="For">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">E-vortecaj vortetoj</a> / <a href="index.html">E-vortecaj vortetoj lokaj</a> / </span></div>

<section class="sek1">

<h2 id="i-e6a"><span class="par">14.1.2.</span> <i>Ĉi</i></h2>

<p id="i-vf8">La vorteto <i>ĉi</i> montras proksimecon al la parolanto. <i>Ĉi</i> estas normale uzata kune kun <a href="../../tabelvortoj/bazaj_reguloj.html#i-svz">tabelvorto je TI</a>. <i>Ĉi</i> povas stari ĉu antaŭ, ĉu post la tabelvorto. <i>Ĉi</i> ne povas ricevi finaĵojn.</p>

<p id="i-cg1" class="tenu">Simpla TI-vorto ĉiam montras ion ne tute proksiman al la parolanto. TI-vorto + <i>ĉi</i> montras ion proksiman al la parolanto:</p>

<ul id="i-gkg" class="ekzlisto">

<li><p id="i-ai3"><i>tie</i> = en tiu loko <span class="sago">→</span> <i>tie <strong>ĉi</strong>, <strong>ĉi</strong> tie</i> = en tiu ĉi loko proksime de mi</p></li>

<li><p id="i-92v"><i>tiu domo</i> (for de mi) <span class="sago">→</span> <i>tiu <strong>ĉi</strong> domo, <strong>ĉi</strong> tiu domo</i> (proksima de mi)</p></li>

<li><p id="i-kv4"><i>tio</i> = tiu afero (for de mi) <span class="sago">→</span> <i>tio <strong>ĉi</strong>, <strong>ĉi</strong> tio</i> = tiu ĉi afero</p></li>

<li><p id="i-nug"><i>tiel</i> = en tiu maniero <span class="sago">→</span> <i>tiel <strong>ĉi</strong>, <strong>ĉi</strong> tiel</i> = en tiu ĉi maniero (kiun mi montras)</p></li>

</ul>

<p id="i-p6m" class="tenu"><i>Ĉi tiam</i> aŭ <i>tiam ĉi</i> ne estas praktike uzataj. Anstataŭe oni uzas <a href="../tempaj/nun.html"><i>nun</i></a>.</p>

<p id="i-rll" class="noto"><span class="noto">Noto:</span> La preciza nuanco de <i>ĉi tiam</i> estas malklara, ĉar ĝi apenaŭ estas uzata. Oni povus diskuti, ĉu <i>ĉi tiam</i> estas preferinda, kiam temas pri okazoj kaj kondiĉoj, dum <i>nun</i> ordinare estas tempa. Eble tempa <i>ĉi tiam</i> povas esti malpli forte ligita al la absoluta nuno ol <i>nun</i>, montrante tiun tempon, kiun la rakonto atingis.</p>

<p id="i-f71" class="unua">Oni iafoje uzas <i>ĉi</i> ankaŭ kune kun la <a href="../../tabelvortoj/bazaj_reguloj.html#i-873">tabelvortoj je ĈI</a>. Tiam oni povus diri ke TI-vorto estas subkomprenata:</p>

<ul id="i-njd" class="ekzlisto">

<li><p id="i-2vg"><i>ĉio</i> = ĉiuj aferoj <span class="sago">→</span> <i>ĉio <strong>ĉi</strong>, <strong>ĉi</strong> ĉio</i> = ĉiuj ĉi tiuj aferoj, ĉio tio ĉi</p></li>

<li><p id="i-ana"><i>ĉie</i> = en ĉiuj lokoj <span class="sago">→</span> <i>ĉie <strong>ĉi</strong>, <strong>ĉi</strong> ĉie</i> = en ĉiuj tiuj ĉi lokoj, ĉie ĉi tie</p></li>

</ul>

<p id="i-nnl">Ne konfuzu la vorteton <i>ĉi</i> kun <a href="../../tabelvortoj/bazaj_reguloj.html#i-2pc">la tabela antaŭparto ĈI</a>. Ili havas tute malsamajn signifojn.</p>

<p id="i-88j">Normale estas egale, ĉu oni metas <i>ĉi</i> antaŭ aŭ post la tabelvorto, sed iafoje la loko de <i>ĉi</i> estas grava. Oni prefere ne diru ekz. <i>*tie ĉi tiu knabino loĝas*</i>, ĉar estas malklare, ĉu <i>ĉi</i> apartenas al <i>tie</i> aŭ al <i>tiu</i>. Diru ekz. <i>ĉi tie tiu knabino loĝas</i>, aŭ <i>tie tiu ĉi knabino loĝas</i>, depende de la signifo.</p>

<p id="i-lgm"><i>Ĉi</i> estas aparta vorto. Ne skribu: <i>*ĉi-tiu*</i>, <i>*tiu-ĉi*</i>, <i>*ĉi-tie*</i>, <i>*tie-ĉi*</i>, <i>*ĉio-ĉi*</i> k.t.p. Skribu: <i>ĉi tiu</i>, <i>tiu ĉi</i>, <i>ĉi tie</i>, <i>tie ĉi</i>, <i>ĉio ĉi</i> k.t.p. Se oni skribus <i>*tiu-ĉi*</i>, <i>*tie-ĉi*</i>, <i>*ĉio-ĉi*</i>, oni devus akcenti: <i>*ti<strong class="akcento">ú</strong>-ĉi*</i>, <i>*ti<strong class="akcento">é</strong>-ĉi*</i>, <i>*ĉi<strong class="akcento">ó</strong>-ĉi*</i>, laŭ la <a href="../../../skribo_elparolo/elparolo/bazaj_reguloj.html#i-la2">akcentoregulo</a>, sed tiel neniu elparolas. Oni do ankaŭ ne skribu tiel. Sed oni povas el tiaj esprimoj fari <a href="chi.html#i-h6f">aliajn kunmetaĵojn</a>, kaj tiam oni ja kunskribu, kaj ofte oni tiam uzas dividostrekon post <i>ĉi</i>.</p>

<p id="i-nou">Teorie oni povus uzi <i>malĉi</i> por montri malproksimecon, sed tiu formo tute ne estas uzata. Formoj kiel <i>tie for</i>, <i>tiu for</i> estas iafoje provataj, sed restas maloftaj.</p>

<section class="sek2">

<h3 id="i-gsf">Memstara <i>ĉi</i> <a class="permo" rel="bookmark" title="Legosigno" href="chi.html#i-gsf">«</a></h3>

<p id="i-j8u" class="tenu">Okaze oni uzas <i>ĉi</i> memstare. Tiam plej ofte la vorteto <i>tie</i> estas subkomprenata. <i>Ĉi</i> restas aparta vorto. Tia uzo estas plej ofta en poezio, sed kelkaj provas ĝin ankaŭ en ordinara lingvaĵo:</p>

<ul id="i-ebf" class="ekzlisto">

<li><p id="i-jht"><i><strong>Ĉi</strong> ne estas akvo!</i><cite class="fonto" data-tde="fabeloj-de-andersen-1,m736,lekanto"><abbr title="Fabeloj de Andersen 1, paĝo 150 ⇗ Alklaku por vidi la kuntekston en la Tekstaro de Esperanto">FA1.150</abbr></cite> = <i><strong>Ĉi tie</strong> ne estas akvo!</i></p></li>

<li><p id="i-1bf"><i>Neniu magazeno <strong>ĉi</strong> estas!</i><cite class="fonto" data-tde="fabeloj-de-andersen-1,m541,galoshoj-de-felicho"><abbr title="Fabeloj de Andersen 1, paĝo 119 ⇗ Alklaku por vidi la kuntekston en la Tekstaro de Esperanto">FA1.119</abbr></cite> = <i>Neniu magazeno <strong>ĉi tie</strong> estas.</i></p></li>

</ul>

<p id="i-tj9" class="tenu">Nuntempe populariĝis uzo de memstara <i>ĉi</i> anstataŭ <i>tiu ĉi</i>, <i>tiun ĉi</i>, <i>tiuj ĉi</i> aŭ <i>tiujn ĉi</i>. En tiaj frazoj la vorteto <i>tiu(j)(n)</i> estas subkomprenata:</p>

<ul id="i-glj" class="ekzlisto">

<li><p id="i-l5r"><i><strong>Ĉi</strong> libron mi ŝatas.</i> = <i><strong>Ĉi tiun</strong> libron mi ŝatas.</i></p></li>

<li><p id="i-5sf"><i>Mi tre admiras <strong>ĉi</strong> francajn verkistojn.</i> = <i>Mi tre admiras <strong>tiujn ĉi</strong> francajn verkistojn.</i></p></li>

</ul>

<p id="j-n24">En tia uzo <i>ĉi</i> transprenis la rolon de <i>tiu(j)</i>, kaj fariĝis mem <a href="../../difiniloj/index.html">difinilo</a>.</p>

<p id="i-tjv">Iuj opinias, ke memstara <i>ĉi</i> anstataŭ <i>ĉi tiu(j)</i> estas evitinda (krom eble en poezio).</p>

<p id="i-c3n">Ankaŭ en tiaj ĉi okazoj estus eraro uzi dividostrekon. Ne skribu <i>*ĉi-libro*</i> aŭ <i>*ĉi-francajn verkistojn*</i>. Tio estus same erara kiel <i>*tiu-libro*</i>, <i>*la-libro*</i>, <i>*tiujn-francajn verkistojn*</i>, <i>*la-francajn verkistojn*</i>.</p>

</section>

<section class="sek2">

<h3 id="i-nm5"><i>Ĉi</i> = “ĵus menciita” <a class="permo" rel="bookmark" title="Legosigno" href="chi.html#i-nm5">«</a></h3>

<p id="i-sa8" class="tenu">Oni ofte uzas <i>ĉi</i> por montri ĵus menciitan aferon. Temas tiam pri proksimeco en la parolo, ne pri proksimeco al la parolanto:</p>

<ul id="i-krg" class="ekzlisto">

<li><p id="i-2uu"><i><strong>Tiu ĉi</strong> opinio estas tute erara.</i><cite class="fonto" data-tde="esenco-kaj-estonteco,l49"><abbr title="Fundamenta Krestomatio, paĝo 283 ⇗ Alklaku por vidi la kuntekston en la Tekstaro de Esperanto">FK.283</abbr></cite> = <i>La opinio, kiun mi ĵus menciis estas ...</i></p></li>

<li><p id="i-pfn"><i>Vi estas la patro de Karolo de Moor.<span class="alineo" data-id="da699"> – </span>De kie vi <strong>tion ĉi</strong> scias?</i><cite class="fonto" data-tde="la-rabistoj,da697,la-rabistoj-2"><abbr title="La Rabistoj, paĝo 46 ⇗ Alklaku por vidi la kuntekston en la Tekstaro de Esperanto">Rt.46</abbr></cite> = <i>De kie vi scias tion, kion vi ĵus diris?</i></p></li>

<li><p id="i-fki"><i>Li ellasis la kolombon, kaj <strong>ĉi tiu</strong> jam ne plu revenis al li.</i><cite class="fonto" data-tde="malnova-testamento,ar39,mtlibro1"><abbr title="Genezo, ĉapitro 8 ⇗ Alklaku por vidi la kuntekston en la Tekstaro de Esperanto">Gn.8</abbr></cite> <i>Ĉi tiu</i> = <i>la (ĵus menciita) kolombo</i>.</p></li>

<li><p id="i-pit"><i>Unu el la abeloj pikis lin en la mano, tiel ke li elfaligis <b>la florpoton</b>, kaj <strong>ĉi tiu</strong> rompiĝis.</i><cite class="fonto" data-tde="fabeloj-de-andersen-2,n129,elfo-de-la-rozo"><abbr title="Fabeloj de Andersen 2, paĝo 15 ⇗ Alklaku por vidi la kuntekston en la Tekstaro de Esperanto">FA2.15</abbr></cite> <i>Ĉi tiu</i> = <i>la (ĵus menciita) florpoto</i>.</p></li>

</ul>

<p id="i-r8u" class="tenu">Ofte <i>ĉi</i> ne estas vere necesa en tiaj frazoj, sed nur aldonas ian viglan nuancon. Iafoje, kiam oni faras distingon inter du aferoj, estas tamen grave, ĉu oni uzas aŭ ne uzas <i>ĉi</i>. Por la pli ĵuse menciita oni uzu TI-vorton kun <i>ĉi</i>, dum por pli frue menciita afero oni uzu TI-vorton sen <i>ĉi</i>:</p>

<ul id="i-mim" class="ekzlisto">

<li><p id="i-luv"><i>En nia loko ne estas moro, ke oni donu la pli junan<span class="klariga-aldono"> [filinon]</span> antaŭ ol la pli maljunan. Pasigu semajnon kun <strong>ĉi tiu</strong><span class="klariga-aldono"> [= la pli maljuna]</span>, tiam mi donos al vi ankaŭ <strong>tiun</strong><span class="klariga-aldono"> [= la pli junan]</span>.</i><cite class="fonto" data-tde="malnova-testamento,ar124,mtlibro1"><abbr title="Genezo, ĉapitro 29 ⇗ Alklaku por vidi la kuntekston en la Tekstaro de Esperanto">Gn.29</abbr></cite></p></li>

<li><p id="i-3gv"><i>La vojkamarado tion aŭdis, kaj en la sama momento, kiam la reĝidino englitis tra la fenestro en sian dormoĉambron kaj la sorĉisto volis ekflugi returne, li<span class="klariga-aldono"> [= la vojkamarado]</span> kaptis <strong>ĉi tiun</strong><span class="klariga-aldono"> [= la sorĉiston, ne la reĝidinon]</span> je lia longa nigra barbo kaj dehakis al li per la sabro lian abomenindan kapon.</i><cite class="fonto" data-tde="fabeloj-de-andersen-1,m368,vojkamarado"><abbr title="Fabeloj de Andersen 1, paĝo 78 ⇗ Alklaku por vidi la kuntekston en la Tekstaro de Esperanto">FA1.78</abbr></cite></p></li>

</ul>

<p id="i-4j8" class="tenu">Iafoje oni aldonas la vorton <i>lasta(j)</i> por maksimuma klareco:</p>

<ul id="i-tf7" class="ekzlisto">

<li><p id="i-sur"><i>La virino<span class="ellasita-parto"> <span data-teksto=" en la violkolora vesto">[...]</span></span> ekridis per mallonga, seka rido, kies sono, kontrastante kun ŝia tuta freŝa eksteraĵo, harmoniis kun la velkinteco de la frunto kaj, simile al <strong>tiu ĉi lasta</strong><span class="klariga-aldono"> [= la velkinta frunto, ne la freŝa eksteraĵo]</span>, povis veki rilate ŝin malkonfidon aŭ kompaton. Marta videble sentis <strong>tiun ĉi lastan</strong> senton<span class="klariga-aldono"> [= kompaton, ne malkonfidon]</span>.</i><cite class="fonto" data-tde="marta,as1075,Marta-10"><abbr title="Marta, paĝo 151 ⇗ Alklaku por vidi la kuntekston en la Tekstaro de Esperanto">M.151</abbr></cite></p></li>

</ul>

<p id="i-lvi">Kiam oni uzas <i>lasta(j)</i> oni povas forlasi <i>ĉi</i>: <i>Grandaj ŝipoj povis naĝi sub la superpendantaj branĉoj, kaj en <strong>tiuj lastaj</strong><span class="klariga-aldono"> [= la branĉoj, ne la ŝipoj]</span> loĝis najtingalo.</i><cite class="fonto" data-tde="fabeloj-de-andersen-2,n230,la-najtingalo"><abbr title="Fabeloj de Andersen 2, paĝo 24 ⇗ Alklaku por vidi la kuntekston en la Tekstaro de Esperanto">FA2.24</abbr></cite> Oni povas ankaŭ fari distingon per <i>la unua</i> kaj <i>la lasta</i> aŭ simile.</p>

<p id="i-hgr">Nuntempe oni sufiĉe ofte mallongigas la esprimon <i>tiu(j) ĉi lasta(j</i>) al <i>ĉi lasta(j)</i>: <i>Mi renkontis Karlon kaj Petron. <strong>Ĉi lasta</strong><span class="klariga-aldono"> [= Petro]</span> estas malnova amiko de mi.</i> Iafoje oni vidas la skribon <i>ĉi-lasta(j)</i>, kiu plej ofte estas erara, ĉar ne temas pri vortkunmetado, sed pri subkompreno de la vorto <i>tiu(j)</i>. Tamen <i>ĉi-lasta(j)</i> povas esti senerara, se oni uzas apartan difinilon (<i>la</i>, <i>lia</i>, <i>ilia</i> k.s.), kaj komprenas <i>ĉi-lasta(j)</i> kiel vortigon de la frazeto <i>tie ĉi laste menciita</i> (aŭ simile): <i><strong>La ĉi-lastaj</strong> ekzemploj gravas.</i> = <i>La tie ĉi laste menciitaj ekzemploj gravas.</i> <i><strong>La ĉi-lasta</strong><span class="klariga-aldono"> [afero]</span> estas mia.</i> = <i>La tie ĉi laste montrita<span class="klariga-aldono"> [afero]</span> estas mia.</i></p>

<p id="i-k3i">Legu ankaŭ pri <a href="../../oa-vortecaj_vortetoj/tabelvortoj_u.html#i-f5a">simila distingo inter <i>tiu</i> kaj persona pronomo</a>.</p>

</section>

<section class="sek2">

<h3 id="i-h6f"><i>Ĉi</i> en kunmetitaj vortoj <a class="permo" rel="bookmark" title="Legosigno" href="chi.html#i-h6f">«</a></h3>

<p id="i-eo9" class="tenu">Oni ofte faras A-vorton aŭ E-vorton el frazparto, kiu enhavas la vorteton <i>ĉi</i>. Tiam <a href="../../../vortfarado/principoj/frazetvortigo.html">la tuta esprimo fariĝas unu vorto</a>. Normale la TI-vorto malaperas. Por klareco oni kutimas meti <a href="../../../skribo_elparolo/skribo/helposignoj.html#dividostreko">dividostrekon</a> post <i>ĉi</i> en tiaj vortoj:</p>

<ul id="i-sca" class="ekzlisto">

<li><p id="j-ctu"><i>ĉi tie</i> <span class="sago">→</span> <i>ĉi-tiea</i><cite class="fonto" data-tde="fundamenta-ekzercaro,s46"><abbr title="Ekzercaro de la Fundamento, ekzerco 30 ⇗ Alklaku por vidi la kuntekston en la Tekstaro de Esperanto">FE.30</abbr></cite>: <i>Kiel urbestro de la <strong>ĉi-tiea</strong> urbo mi havas la devon zorgi pri tio, ke al la traveturantoj kaj al ĉiuj noblaj homoj estu nenia premado.</i><cite class="fonto" data-tde="la-revizoro,am495,la-revizoro-akto-2"><abbr title="La Revizoro, paĝo 29 ⇗ Alklaku por vidi la kuntekston en la Tekstaro de Esperanto">Rz.29</abbr></cite> = <i>... de la urbo, kiu troviĝas ĉi tie ...</i></p></li>

<li><p id="j-ejn"><i>en tiu ĉi nokto</i> <span class="sago">→</span> <i>ĉi-nokte</i></p></li>

<li><p id="j-v8o"><i>sur ĉi tiu flanko</i> <span class="sago">→</span> <i>ĉi-flanke</i></p></li>

<li><p id="j-t6v"><i>la somero de tiu ĉi jaro</i> <span class="sago">→</span> <i>la ĉi-jara somero</i></p></li>

<li><p id="j-u13"><i>sub tio ĉi</i> <span class="sago">→</span> <i>ĉi-sube</i>: <i>Ni donas <strong>ĉi-sube</strong> la protokolon de la lasta kunsido.</i> = <i>... poste en tiu ĉi teksto ...</i></p></li>

<li><p id="j-o7h"><i>ĉe la supro de tio ĉi</i> <span class="sago">→</span> <i>ĉi-supre</i>: <i>La <strong>ĉi-supre</strong> citita teksto estas de <span class="kursive">Privat</span>.</i> = <i>La teksto citita pli supre ...</i></p></li>

<li><p id="j-map"><i>kun tio ĉi</i> <span class="sago">→</span> <i>ĉi-kune</i> = <i>Bonvolu trovi <strong>ĉi-kune</strong> modestan donacon.</i> = <i>... kun tiu ĉi sendaĵo ...</i></p></li>

<li><p id="j-38b"><i>Vi malgranda griza <strong>ĉi-landa</strong> birdo!</i><cite class="fonto" data-tde="fabeloj-de-andersen-1,m685,galoshoj-de-felicho"><abbr title="Fabeloj de Andersen 1, paĝo 139 ⇗ Alklaku por vidi la kuntekston en la Tekstaro de Esperanto">FA1.139</abbr></cite> = <i>... birdo de tiu ĉi lando!</i></p></li>

</ul>

<p id="i-3vm">Oni povus konservi la TI-vorton: <i>tiu-ĉi-nokte</i>, <i>ĉi-tiu-flanke</i>, <i>tiu-ĉi-jara</i>, k.t.p., sed tiajn vortojn oni normale ne uzas.</p>

<p id="i-3b3">Principe oni tute rajtas skribi tiajn kunmetaĵojn ankaŭ sen dividostreko: <i>ĉitiea</i>, <i>ĉinokte</i>, <i>ĉiflanke</i>, <i>ĉijara</i>, <i>ĉisube</i>, <i>ĉisupre</i>, <i>tiuĉinokte</i>, <i>ĉitiuflanke</i>, <i>tiuĉijara</i>. Sed preskaŭ neniam oni vidas tian skribon en la praktiko.</p>

<p id="i-sot">Rimarku, ke kunmetaĵoj kun prefikseca <i>ĉi</i> ĉiam havas A-finaĵon aŭ E-finaĵon. O-vortoj kun prefikseca <i>ĉi</i> ne estas eblaj.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/e-vortecaj_vortetoj/lokaj/chi.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/e-vortecaj_vortetoj/lokaj/chi.html">H-skribo</a></li><li><a href="https://x.bertilow.com/pmeg/gramatiko/e-vortecaj_vortetoj/lokaj/chi.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>