<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Ankaŭ”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Almenaŭ" href="almenau.html">
	<link rel="Next" title="Apenaŭ" href="apenau.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="ankau.html">	
	<link rel="Alternate" hreflang="eo" href="ankau.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/e-vortecaj_vortetoj/ceteraj/ankau.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/e-vortecaj_vortetoj/ceteraj/ankau.html">	
	<link rel="Alternate" hreflang="x-default" href="ankau.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="ankau.html"><i>Ankaŭ</i></a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="almenau.html" title="Almenaŭ">Antaŭa paĝo</a></li><li id="PMEGSEKVA"><a rel="next" href="apenau.html" title="Apenaŭ">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">E-vortecaj vortetoj</a> / <a href="index.html">E-vortecaj vortetoj ceteraj</a> / </span></div>

<section class="sek1">

<h2 id="i-ieh"><span class="par">14.3.6.</span> <i>Ankaŭ</i></h2>

<p id="i-91j" class="tenu"><i>Ankaŭ</i> montras, ke la afero ne estas sola, sed ke ĝi aldoniĝas al aliaj jam menciitaj. Normale <i>ankaŭ</i> staras ĝuste antaŭ tio, al kio ĝi rilatas:</p>

<ul id="i-83o" class="ekzlisto">

<li><p id="j-29t"><i>La balono jam delonge malaperis, kaj baldaŭ malaperis <strong>ankaŭ</strong> <b>la botelo</b>.</i><cite class="fonto" data-tde="fabeloj-de-andersen-3,o871,kolo-de-botelo"><abbr title="Fabeloj de Andersen 3, paĝo 112 ⇗ Alklaku por vidi la kuntekston en la Tekstaro de Esperanto">FA3.112</abbr></cite> Al la jam menciita balono, oni aldonas la botelon, kiu same malaperis.</p></li>

<li><p id="i-1kf"><i><strong>Ankaŭ</strong> <b>ŝi</b> estas nomata Amalio, kiel vi, afabla fraŭlino.</i><cite class="fonto" data-tde="la-rabistoj,da1799,la-rabistoj-4"><abbr title="La Rabistoj, paĝo 106 ⇗ Alklaku por vidi la kuntekston en la Tekstaro de Esperanto">Rt.106</abbr></cite> Vi ne estas la sola kun tiu nomo.</p></li>

<li><p id="i-n21"><i><strong>Ankaŭ</strong> <b>vi</b> donu al mi vian helpon.</i><cite class="fonto" data-tde="la-rabistoj,da523,la-rabistoj-2"><abbr title="La Rabistoj, paĝo 38 ⇗ Alklaku por vidi la kuntekston en la Tekstaro de Esperanto">Rt.38</abbr></cite> Aliaj jam donis, nun donu vi.</p></li>

<li><p id="i-kz2"><i>Se vi prenis la violonon, prenu <strong>ankaŭ</strong> <b>la arĉon</b>.</i><cite class="fonto" data-tde="proverbaro-esperanta,bh1086"><abbr title="Proverbaro Esperanta, proverbo 1075 ⇗ Alklaku por vidi la kuntekston en la Tekstaro de Esperanto">PE.1075</abbr></cite></p></li>

<li><p id="i-4op"><i><strong>Ankaŭ</strong> <b>al vi</b>, mia kara Hermano, li sentigos sian skurĝon.</i><cite class="fonto" data-tde="la-rabistoj,da597,la-rabistoj-2"><abbr title="La Rabistoj, paĝo 41 ⇗ Alklaku por vidi la kuntekston en la Tekstaro de Esperanto">Rt.41</abbr></cite></p></li>

<li><p id="i-5n6"><i>Mi petas vin <strong>ankaŭ</strong> <b>poste</b> prunti al mi.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite></p></li>

<li><p id="i-ato"><i><strong>Ankaŭ</strong> <b>hodiaŭ</b> mi ne ricevis ankoraŭ lecionojn.</i><cite class="fonto" data-tde="marta,as125,Marta-2"><abbr title="Marta, paĝo 19 ⇗ Alklaku por vidi la kuntekston en la Tekstaro de Esperanto">M.19</abbr></cite></p></li>

<li><p id="i-z1d"><i>La reĝo <span class="ellasita-parto"><span data-teksto="iris en sian palacon, pasigis la nokton en fastado,">[...]</span></span> eĉ ne permesis alporti al li manĝaĵon; kaj <strong>ankaŭ</strong> <b>dormi</b> li ne povis.</i><cite class="fonto" data-tde="malnova-testamento,ar13036,mtlibro27"><abbr title="Daniel, ĉapitro 6 ⇗ Alklaku por vidi la kuntekston en la Tekstaro de Esperanto">Dn.6</abbr></cite></p></li>

<li><p id="i-n33"><i>Li tre bele ludas violonon, kaj li <strong>ankaŭ</strong> <b>kantas</b> bele.</i></p></li>

<li><p id="i-eze"><i>Ŝia elparolado ne estis la plej perfekta, sed ĝi <strong>ankaŭ</strong> <b>ne prezentis iajn tro gravajn dekliniĝojn</b>.</i><cite class="fonto" data-tde="marta,as171,Marta-2"><abbr title="Marta, paĝo 26 ⇗ Alklaku por vidi la kuntekston en la Tekstaro de Esperanto">M.26</abbr></cite></p></li>

</ul>

<section class="sek2">

<h3 id="i-vb4">Postmetita <i>ankaŭ</i> <a class="permo" rel="bookmark" title="Legosigno" href="ankau.html#i-vb4">«</a></h3>

<p id="i-f4f">La principo, ke <i>ankaŭ</i> staru rekte antaŭ tio, al kio ĝi rilatas, estas bona ĝenerala stila rekomendo, sed ĝi ne estas absoluta regulo. En la <cite title="Fundamento de Esperanto">Fundamento</cite>, ĉe Zamenhof, kaj ankoraŭ hodiaŭ ĉe multaj esperantistoj, <i>ankaŭ</i> povas stari post la koncernata esprimo. Zamenhof ofte tiel uzis <i>ankaŭ</i>, kiam ĝi rilatis al persona pronomo, sed ankaŭ en aliaj okazoj:</p>

<ul id="j-upj" class="ekzlisto">

<li><p id="i-s2m"><i><b>Ili</b> <strong>ankaŭ</strong> estas en la ĝardeno.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite> Ili estas tie aldone al aliaj personoj.</p></li>

<li><p id="i-n58"><i>Sinjoro Petro kaj lia edzino tre amas miajn infanojn; <b>mi</b> <strong>ankaŭ</strong> tre amas iliajn (infanojn).</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite> Mi amas (iliajn infanojn) aldone al tio, ke sinjoro Petro kaj lia edzino amas (miajn infanojn).</p></li>

<li><p id="i-kel"><i>Ĉiu sin enmiksas, ĉiu volas montri, ke <b>li</b> <strong>ankaŭ</strong> estas saĝa homo.</i><cite class="fonto" data-tde="la-revizoro,am98,la-revizoro-akto-1"><abbr title="La Revizoro, paĝo 10 ⇗ Alklaku por vidi la kuntekston en la Tekstaro de Esperanto">Rz.10</abbr></cite></p></li>

<li><p id="j-1gc"><i>Estis ankoraŭ frue matene, kiam Johano vekiĝis. <b>La vojkamarado</b> <strong>ankaŭ</strong> leviĝis.</i><cite class="fonto" data-tde="fabeloj-de-andersen-1,m355,vojkamarado"><abbr title="Fabeloj de Andersen 1, paĝo 76 ⇗ Alklaku por vidi la kuntekston en la Tekstaro de Esperanto">FA1.76</abbr></cite></p></li>

</ul>

<p id="j-i8t">Tiun ĉi eblon oni tamen ne trouzu. Se estas risko de miskompreno, oni prefere rearanĝu la frazon tiel, ke <i>ankaŭ</i> staru antaŭ la esprimo, al kiu ĝi sence rilatas: <i><strong>Ankaŭ</strong> <b>ili</b> estas en la ĝardeno.</i> <i>... <strong>ankaŭ</strong> <b>mi</b> tre amas ...</i> <i>... ke <strong>ankaŭ</strong> <b>li</b> estas saĝa homo.</i> <i>... <strong>Ankaŭ</strong> <b>la vojkamarado</b> leviĝis.</i></p>

<p id="i-s59">Sed kiam <i>ankaŭ</i> koncernas KI-vorton, estas preskaŭ regulo, ke oni metu <i>ankaŭ</i> poste, ĉar <a href="../../vortordo/antaumetado/normala.html#i-176">KI-vortoj tre volas esti komence de sia frazo</a>:</p>

<ul id="j-uar" class="ekzlisto">

<li><p id="j-ko9"><i>La esperantismo, kiu predikas amon, kaj la patriotismo, <b>kiu</b> <strong>ankaŭ</strong> predikas amon, neniam povas esti malamikaj inter si.</i><cite class="fonto" data-tde="paroladoj-de-zamenhof,bc130"><abbr title="Originala Verkaro, paĝo 383 ⇗ Alklaku por vidi la kuntekston en la Tekstaro de Esperanto">OV.383</abbr></cite> Ankaŭ la patriotismo predikas amon.</p></li>

<li><p id="j-i3p"><i>Li staris do nun tie kun alia animo, <b>kiu</b> <strong>ankaŭ</strong> volis eniri.</i><cite class="fonto" data-tde="fabeloj-de-andersen-3,o1108"><abbr title="Fabeloj de Andersen 3, paĝo 151 ⇗ Alklaku por vidi la kuntekston en la Tekstaro de Esperanto">FA3.151</abbr></cite> Ankaŭ la alia animo volis eniri.</p></li>

</ul>

<p id="j-t5r">Alie estas, se <i>ankaŭ</i> rilatas al tuta subfrazo aŭ tuta plurvorta esprimo, kiu komenciĝas per KI-vorto. Tiam oni nepre ne metu <i>ankaŭ</i> post la KI-vorto: <i>Li parolas <strong>ankaŭ</strong> <b>kiam li manĝas</b>.</i> <span class="frazekzemploj">/</span> <i>La gramatikaj finiĝoj estas rigardataj <strong>ankaŭ</strong> <b>kiel memstaraj vortoj</b>.</i><cite class="fonto" data-tde="fundamenta-krestomatio,t1282,fkrestomatio-parto-25"><abbr title="Fundamenta Krestomatio, paĝo 241 ⇗ Alklaku por vidi la kuntekston en la Tekstaro de Esperanto">FK.241</abbr></cite></p>

</section>

<section class="sek2">

<h3 id="i-vjf">Emfaza akcentado <a class="permo" rel="bookmark" title="Legosigno" href="ankau.html#i-vjf">«</a></h3>

<p id="i-rcs">En la parolo oni normale emfaze akcentas tiun frazparton, al kiu <i>ankaŭ</i> rilatas, se <i>ankaŭ</i> staras rekte antaŭ ĝi: <i><strong>Ankaŭ</strong> <b>mi</b> amas vin.</i> Emfaza akcento je <i>mi</i>. Sed se <i>ankaŭ</i> staras post la koncernata frazparto, la emfaza akcento trafas anstataŭe <i>ankaŭ</i>: <i><b>Mi</b> <strong>ankaŭ</strong> amas vin.</i> Emfaza akcento je <i>ankaŭ</i>. Tia ĉi akcentado tamen ne sekvas devigajn regulojn, sed dependas de la preferoj de la parolanto.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/e-vortecaj_vortetoj/ceteraj/ankau.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/e-vortecaj_vortetoj/ceteraj/ankau.html">H-skribo</a></li><li><a href="https://x.bertilow.com/pmeg/gramatiko/e-vortecaj_vortetoj/ceteraj/ankau.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>