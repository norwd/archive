<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Tabelvortoj je OM</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Tabelvortoj je EL" href="tabelvortoj_el.html">
	<link rel="Next" title="Ajn" href="ajn.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="tabelvortoj_om.html">	
	<link rel="Alternate" hreflang="eo" href="tabelvortoj_om.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/e-vortecaj_vortetoj/ceteraj/tabelvortoj_om.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/e-vortecaj_vortetoj/ceteraj/tabelvortoj_om.html">	
	<link rel="Alternate" hreflang="x-default" href="tabelvortoj_om.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="tabelvortoj_om.html">Tabelvortoj je OM</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="tabelvortoj_el.html" title="Tabelvortoj je EL">Antaŭa paĝo</a></li><li id="PMEGSEKVA"><a rel="next" href="ajn.html" title="Ajn">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">E-vortecaj vortetoj</a> / <a href="index.html">E-vortecaj vortetoj ceteraj</a> / </span></div>

<section class="sek1">

<h2 id="i-dkr"><span class="par">14.3.3.</span> Tabelvortoj je OM</h2>

<table id="i-dvv" class="tabelvortojdifinolisto">

<tbody>

<tr>

<th id="i-kls"><a href="tabelvortoj_om.html#i-vob"><i>kiom</i></a></th>

<td>kiel multe, kianombre, kiakvante</td>

</tr>

<tr>

<th id="i-iz5"><a href="tabelvortoj_om.html#i-zjv"><i>tiom</i></a></th>

<td>tiel multe, tianombre, tiakvante</td>

</tr>

<tr>

<th id="i-4sg"><a href="tabelvortoj_om.html#i-lhk"><i>iom</i></a></th>

<td>ne tre multe sed ankaŭ ne malmulte</td>

</tr>

<tr>

<th id="i-8v8"><a href="tabelvortoj_om.html#i-l35"><i>ĉiom</i></a></th>

<td>la tuta kvanto</td>

</tr>

<tr>

<th id="i-1v8"><a href="tabelvortoj_om.html#i-gvb"><i>neniom</i></a></th>

<td>nenianombre, neniakvante, neniamezure</td>

</tr>

</tbody>

</table>

<p id="i-h4k">La OM-vortoj estas uzataj kaj <a href="../../e-vortoj/index.html">E-vortece</a>, kaj <a href="../../kvantaj_vortoj/vortetoj.html">O-vortece</a>. En O-vorteca uzo OM-vorto ofte estas priskribata de <a href="../../rolmontriloj/rolvortetoj/da/bazaj_reguloj.html"><i>da</i>-esprimo</a>.</p>

<section class="sek2">

<h3 id="i-vob"><i>Kiom</i> <a class="permo" rel="bookmark" title="Legosigno" href="tabelvortoj_om.html#i-vob">«</a></h3>

<ul id="i-ra6" class="ekzlisto">

<li><p id="i-jg7"><i><strong>Kiom</strong> mi ŝuldas al vi, sinjoro doktoro?</i><cite class="fonto" data-tde="fundamenta-krestomatio,t372,fkrestomatio-parto-10"><abbr title="Fundamenta Krestomatio, paĝo 103 ⇗ Alklaku por vidi la kuntekston en la Tekstaro de Esperanto">FK.103</abbr></cite> = <i>Kian kvanton mi ŝuldas al vi ...?</i> Demanda <i>kiom</i>.</p></li>

<li><p id="i-pm9"><i><strong>Kiom</strong> vi volas, ĉu du aŭ tri?</i> = <i>Kiel multajn vi volas ...</i></p></li>

<li><p id="i-m7t"><i>Mi volus scii, <strong>kiom</strong> de la ŝtofo ili jam pretigis!</i><cite class="fonto" data-tde="fabeloj-de-andersen-1,m481,la-novaj-vestoj-de-la-regho"><abbr title="Fabeloj de Andersen 1, paĝo 108 ⇗ Alklaku por vidi la kuntekston en la Tekstaro de Esperanto">FA1.108</abbr></cite> = <i>... kiel multe de la ŝtofo ...</i>, <i>... kian kvanton de la ŝtofo ...</i> <i>Kiom</i> en demanda subfrazo.</p></li>

<li><p id="i-1cm"><i>Ŝi pripensis, <strong>kiom</strong> kostos al ŝi la nokta restado.</i><cite class="fonto" data-tde="fabeloj-de-andersen-4,p523,anneto"><abbr title="Fabeloj de Andersen 4, paĝo 115 ⇗ Alklaku por vidi la kuntekston en la Tekstaro de Esperanto">FA4.115</abbr></cite> = <i>... kiel multe kostos ...</i>, <i>... kian kvanton kostos ...</i></p></li>

<li><p id="i-jml"><i>Ĉu vi ne scias, Schufterle, <strong>kiom</strong> estis da mortigitoj?</i><cite class="fonto" data-tde="la-rabistoj,da1018,la-rabistoj-2"><abbr title="La Rabistoj, paĝo 64 ⇗ Alklaku por vidi la kuntekston en la Tekstaro de Esperanto">Rt.64</abbr></cite> = <i>... kiel multe/kia nombro/kia kvanto da mortigitoj estis?</i></p></li>

<li><p id="i-t8e"><i><strong>Kiom</strong> da homoj estas ĉi tie!</i> Ekkria <i>kiom</i>.</p></li>

<li><p id="i-6u8"><i>Ĉiuj donas al mi prunte, <strong>kiom</strong> mi volas.</i><cite class="fonto" data-tde="la-revizoro,am2024,la-revizoro-akto-5"><abbr title="La Revizoro, paĝo 93 ⇗ Alklaku por vidi la kuntekston en la Tekstaro de Esperanto">Rz.93</abbr></cite> Rilata <i>kiom</i>.</p></li>

</ul>

</section>

<section class="sek2">

<h3 id="i-zjv"><i>Tiom</i> <a class="permo" rel="bookmark" title="Legosigno" href="tabelvortoj_om.html#i-zjv">«</a></h3>

<ul id="i-d2n" class="ekzlisto">

<li><p id="i-a2i"><i>Sendi <b>100 ekzemplerojn</b> mi ne povis, ĉar mi nun <strong>tiom</strong> ne havas.</i><cite class="fonto" data-tde="originala-verkaro,dm1759"><abbr title="Originala Verkaro, paĝo 518 ⇗ Alklaku por vidi la kuntekston en la Tekstaro de Esperanto">OV.518</abbr></cite> <i>Tiom</i> montras la antaŭe diritan nombron.</p></li>

<li><p id="i-e57"><i>Malfermu la keston kaj prenu <strong>tiom</strong> da mono, <b>kiom vi volas</b>.</i><cite class="fonto" data-tde="fabeloj-de-andersen-1,m7,fajrilo"><abbr title="Fabeloj de Andersen 1, paĝo 6 ⇗ Alklaku por vidi la kuntekston en la Tekstaro de Esperanto">FA1.6</abbr></cite> <i>Tiom</i> almontras la postan <i>kiom</i>-frazon.</p></li>

<li><p id="i-9ue"><i>Ekzistis nenio krom <span class="ellasita-parto"><span data-teksto="la kuseno, sur kiu ripozis la kapo de la malsana infano, krom la lana tuko, sub kiu spiris ĝia raŭka brusto, kaj">[...]</span></span> du ĉemizetoj kaj malnovaj infanaj vestetoj, por kiuj neniu donos eĉ <strong>tiom</strong>, <b>kiom oni devas pagi por fasko da ligno</b>.</i><cite class="fonto" data-tde="marta,as1430,Marta-13"><abbr title="Marta, paĝo 197 ⇗ Alklaku por vidi la kuntekston en la Tekstaro de Esperanto">M.197</abbr></cite> <i>Tiom</i> almontras la postan <i>kiom</i>-frazon.</p></li>

<li><p id="i-rzi"><i>Li havis tiun ĉi matenon kun la preparado al la forveturo <strong>tiom</strong> da laboro, <b>ke li jam tuj post la leviĝo de l’ suno sin levis kaj eliris</b>.</i><cite class="fonto" data-tde="la-batalo-de-l-vivo,ag53,la-batalo-parto-1"><abbr title="La batalo de l’ vivo, paĝo 22 ⇗ Alklaku por vidi la kuntekston en la Tekstaro de Esperanto">BV.22</abbr></cite> <i>Tiom</i> almontras la postan <i>ke</i>-frazon, kiu esprimas la kvanton nerekte per ĝiaj sekvoj.</p></li>

<li><p id="i-frm"><i>Pri <strong>tiom</strong> da feliĉo mi eĉ ne sonĝis, kiam mi estis ankoraŭ la malbela anasido!</i><cite class="fonto" data-tde="fabeloj-de-andersen-2,n393,malbela-anasido"><abbr title="Fabeloj de Andersen 2, paĝo 42 ⇗ Alklaku por vidi la kuntekston en la Tekstaro de Esperanto">FA2.42</abbr></cite> <i>Tiom</i> almontras la feliĉoplenan situacion.</p></li>

</ul>

<p id="i-hb8"><a class="dupunkto" href="../../subfrazoj/rilataj/ti-forlaso.html#i-lc4">Iafoje kiam ĉeestas rilata <i>kiom</i>-subfrazo, <i>tiom</i> povas esti forlasata.</a></p>

</section>

<section class="sek2">

<h3 id="i-lhk"><i>Iom</i> <a class="permo" rel="bookmark" title="Legosigno" href="tabelvortoj_om.html#i-lhk">«</a></h3>

<p id="i-gr7" class="tenu">Teorie <i>iom</i> devus signifi “ia nedifinita kvanto”, sed en la praktiko ĝi preskaŭ ĉiam montras malgrandan kvanton. La signifo estas efektive eĉ pli speciala, nome: “ne tre multe, sed tamen sufiĉe multe por esti konsiderata, por esti signifa”. <i>Iom</i> estas uzata ne nur pri kvanto aŭ nombro, sed ankaŭ pri grado, ĉiam kun sia speciala nuanco:</p>

<ul id="i-7ui" class="ekzlisto">

<li><p id="i-k25"><i>La juna vidvino <span class="ellasita-parto"><span data-teksto="por la iom da spesdekoj, kiuj restis al ŝi,">[...]</span></span> aĉetis <strong>iom</strong> da butero.</i><cite class="fonto" data-tde="marta,as482,Marta-4"><abbr title="Marta, paĝo 64 ⇗ Alklaku por vidi la kuntekston en la Tekstaro de Esperanto">M.64</abbr></cite> = <i>... kvanton da butero ne tre grandan sed tamen konsiderindan.</i></p></li>

<li><p id="i-hot"><i>Mi pensas, ke mi ĝin ankoraŭ <strong>iom</strong> memoras.</i><cite class="fonto" data-tde="la-batalo-de-l-vivo,ag308,la-batalo-parto-2"><abbr title="La batalo de l’ vivo, paĝo 53 ⇗ Alklaku por vidi la kuntekston en la Tekstaro de Esperanto">BV.53</abbr></cite> = <i>... ne tre multe memoras, sed ankoraŭ ja memoras.</i></p></li>

<li><p id="i-2rk"><i>Mi ne scias la lingvon hispanan, sed per helpo de vortaro hispana-germana mi tamen komprenis <strong>iom</strong> vian leteron.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite></p></li>

<li><p id="i-a31"><i>Ŝajnas al mi, ke tiu ĉi ĉambro estas <strong>iom</strong> malseka?</i><cite class="fonto" data-tde="la-revizoro,am562,la-revizoro-akto-2"><abbr title="La Revizoro, paĝo 33 ⇗ Alklaku por vidi la kuntekston en la Tekstaro de Esperanto">Rz.33</abbr></cite> = <i>... ne tre malseka, sed sufiĉe malseka por ke tio estu rimarkita?</i> Grada <i>iom</i>.</p></li>

<li><p id="i-d61"><i>Tuj post la hejto la forno estis varmega, post unu horo ĝi estis jam nur varma, post du horoj ĝi estis nur <strong>iom</strong> varmeta, kaj post tri horoj ĝi estis jam tute malvarma.</i><cite class="fonto" data-tde="fundamenta-ekzercaro,s54"><abbr title="Ekzercaro de la Fundamento, ekzerco 38 ⇗ Alklaku por vidi la kuntekston en la Tekstaro de Esperanto">FE.38</abbr></cite> Grada <i>iom</i>.</p></li>

<li><p id="i-9ob"><i>Tie supre estingiĝis la ruĝaj koloroj, dum la suno <strong>iom</strong> post <strong>iom</strong> malaperis.</i><cite class="fonto" data-tde="fabeloj-de-andersen-2,n763,sonorilo"><abbr title="Fabeloj de Andersen 2, paĝo 90 ⇗ Alklaku por vidi la kuntekston en la Tekstaro de Esperanto">FA2.90</abbr></cite> La esprimo <i>iom post iom</i> montras, ke io okazas per multaj malgrandaj apenaŭ distingeblaj ŝanĝiĝetoj.</p></li>

</ul>

<p id="i-ulj" class="tenu">Ne konfuzu <i>iom</i> kun <i>malmulte</i>:</p>

<ul id="i-rdp" class="ekzlisto">

<li><p id="i-and"><i>Li faris <strong>iom</strong> da eraroj.</i> Estis ne tre multe da eraroj, sed tamen sufiĉe por ke oni mallaŭdu lin.</p></li>

<li><p id="i-rf2"><i>Li faris <strong>malmulte</strong> da eraroj.</i> La eraroj estis tiel malmultaj, ke oni devas laŭdi lin.</p></li>

</ul>

<p id="i-2do" class="tenu">Trian subtilan nuancon havas <i>kelke</i> = “ne tre multe”. Dum <i>iom</i> esprimas, ke nedifinita kvanto, kvankam malgranda, tamen estas konsiderinda, <i>kelke</i> montras, ke nedifinita kvanto, kvankam ne nula, tamen ne estas tre granda:</p>

<ul id="i-ahb" class="ekzlisto">

<li><p id="i-6j3"><i>Sur la ŝoseo estis <strong>iom</strong> da aŭtoj.</i> La aŭtoj estis malmultaj, sed ne neglekteble malmultaj.</p></li>

<li><p id="i-rlm"><i>Sur la ŝoseo estis <strong>kelke</strong> da aŭtoj.</i> La aŭtoj estis pli ol unu, sed ne tre multaj. Nuntempe oni pli ofte diras <i>kelkaj aŭtoj</i>. Legu pri <a href="../../kvantaj_vortoj/e-vortoj.html#i-z3o">la distingo inter <i>kelke</i>/<i>multe</i> kaj <i>kelkaj</i>/<i>multaj</i></a>.</p></li>

</ul>

</section>

<section class="sek2">

<h3 id="i-l35"><i>Ĉiom</i> <a class="permo" rel="bookmark" title="Legosigno" href="tabelvortoj_om.html#i-l35">«</a></h3>

<p id="i-u1j" class="tenu"><i>Ĉiom</i> povas praktike esti uzata nur O-vortece kun la signifo “la tuta kvanto”:</p>

<ul id="i-2dj" class="ekzlisto">

<li><p id="i-3zo"><i>– Kiom da benzino vi volas? – Mi volas <strong>ĉiom</strong>, kiom vi havas.</i> = <i>... Mi volas la tutan kvanton da benzino, kiun vi havas.</i></p></li>

</ul>

<p id="j-2rf">La signifo de <i>ĉiom</i> ofte praktike fariĝas tre simila al la signifo de <a href="../../oa-vortecaj_vortetoj/tabelvortoj_o.html#i-37r"><i>ĉio</i></a>, kiun oni uzas multe pli ofte.</p>

</section>

<section class="sek2">

<h3 id="i-gvb"><i>Neniom</i> <a class="permo" rel="bookmark" title="Legosigno" href="tabelvortoj_om.html#i-gvb">«</a></h3>

<ul id="i-1vt" class="ekzlisto">

<li><p id="i-b68"><i>El la viando, kiun vi oferbuĉos vespere en la unua tago, <strong>neniom</strong> restu ĝis la mateno.</i><cite class="fonto" data-tde="malnova-testamento,ar925,mtlibro5"><abbr title="Readmono, ĉapitro 16 ⇗ Alklaku por vidi la kuntekston en la Tekstaro de Esperanto">Re.16</abbr></cite> = <i>... nenia kvanto restu ĝis la mateno.</i></p></li>

<li><p id="i-1cp"><i><strong>Neniom</strong> da oro, sed bona gloro.</i><cite class="fonto" data-tde="proverbaro-esperanta,bh660"><abbr title="Proverbaro Esperanta, proverbo 649 ⇗ Alklaku por vidi la kuntekston en la Tekstaro de Esperanto">PE.649</abbr></cite></p></li>

<li><p id="i-9e4"><i>Sur la mezo de la strato estas multe da radoj kaj da ĉevalaj hufoj, sed da homoj piedirantaj estas malpli, preskaŭ <strong>neniom</strong>.</i><cite class="fonto" data-tde="marta,as1540,Marta-13"><abbr title="Marta, paĝo 210 ⇗ Alklaku por vidi la kuntekston en la Tekstaro de Esperanto">M.210</abbr></cite></p></li>

</ul>

<p id="i-pkr" class="tenu"><i>Neniom</i> estas uzata ankaŭ pri mezuro, kio proksimiĝas al grado:</p>

<ul id="i-1kc" class="ekzlisto">

<li><p id="i-ahe"><i>Mi simpligis ĝis nekredebleco la gramatikon<span class="ellasita-parto"> <span data-teksto=", kaj al tio de unu flanko en la spirito de la ekzistantaj vivaj lingvoj, por ke ĝi povu facile eniri en la memoron, kaj de la dua flanko –">[...]</span></span> <strong>neniom</strong> deprenante per tio ĉi de la lingvo la klarecon, precizecon kaj flekseblecon.</i><cite class="fonto" data-tde="fundamenta-krestomatio,t1190,fkrestomatio-parto-24"><abbr title="Fundamenta Krestomatio, paĝo 232 ⇗ Alklaku por vidi la kuntekston en la Tekstaro de Esperanto">FK.232</abbr></cite></p></li>

<li><p id="i-juo"><i>Tamen tio ĉi <strong>neniom</strong> malhelpas.</i><cite class="fonto" data-tde="hamleto,bx2423"><abbr title="Hamleto, paĝo 165 ⇗ Alklaku por vidi la kuntekston en la Tekstaro de Esperanto">H.165</abbr></cite></p></li>

<li><p id="i-er7"><i>Iliaj mensoj <strong>neniom</strong> diferencos de niaj.</i><cite class="fonto" data-tde="gentoj-kaj-lingvo-internacia,bt12"><abbr title="Originala Verkaro, paĝo 348 ⇗ Alklaku por vidi la kuntekston en la Tekstaro de Esperanto">OV.348</abbr></cite></p></li>

</ul>

</section>

<section class="sek2">

<h3 id="i-zrh">Aldona <i>multe</i> <a class="permo" rel="bookmark" title="Legosigno" href="tabelvortoj_om.html#i-zrh">«</a></h3>

<p id="i-r9a" class="tenu">Ofte <i>kiom</i> kaj <i>tiom</i> estas uzataj kune kun <i>multe</i> (aŭ <i>multaj</i>). <i>Multe</i> estas forlasebla, sed ĝi iom emfazas la signifon. Oni povas ankaŭ uzi <i>kiel multe</i>, <i>tiel multe</i>, sed tiam ne estas emfazo:</p>

<ul id="i-2ro" class="ekzlisto">

<li><p id="i-sks"><i>Mi scias, <strong>kiom multe</strong> da malĝojo faras al Vi kelkaj intrigantoj.</i><cite class="fonto"><abbr title="Leteroj de Zamenhof 2, paĝo 60">L2.60</abbr></cite> Oni povus forigi <i>multe</i>, sed tiam malaperus iom da emfazo.</p></li>

<li><p id="i-nbc"><i>Ne ĉiuj esperantistoj scias, <strong>kiom multe</strong> nia afero ŝuldas al nia kara foririnto.</i><cite class="fonto"><abbr title="Leteroj de Zamenhof 2, paĝo 342">L2.342</abbr></cite></p></li>

<li><p id="i-8c4"><i>Oni tie legas <strong>tiom multe</strong> pri bonfarado kaj <strong>tiom multe</strong> da senkulpaj versoj.</i><cite class="fonto" data-tde="fabeloj-de-andersen-3,o329,bona-humoro"><abbr title="Fabeloj de Andersen 3, paĝo 40 ⇗ Alklaku por vidi la kuntekston en la Tekstaro de Esperanto">FA3.40</abbr></cite></p></li>

<li><p id="i-gd8"><i>Tutan tagon daŭras ĉi tie la restado, <strong>tiom multe</strong> da tempo la multeokupita generacio dediĉas al la grandaj Anglujo kaj Skotujo.</i><cite class="fonto" data-tde="fabeloj-de-andersen-3,o426,post-jarmiloj"><abbr title="Fabeloj de Andersen 3, paĝo 55 ⇗ Alklaku por vidi la kuntekston en la Tekstaro de Esperanto">FA3.55</abbr></cite></p></li>

<li><p id="i-vda"><i>Mi havas <strong>tiom multe</strong>, ke mi ne bezonas ŝpari!</i><cite class="fonto" data-tde="fabeloj-de-andersen-3,o775,johanchjo-malsaghulo"><abbr title="Fabeloj de Andersen 3, paĝo 98 ⇗ Alklaku por vidi la kuntekston en la Tekstaro de Esperanto">FA3.98</abbr></cite></p></li>

<li><p id="i-huk"><i>Se oni konsideros, <span class="ellasita-parto"><span data-teksto="kiel granda estas la komerca komunikiĝo de Germanujo kun la Unuigitaj Ŝtatoj de Ameriko,">[...]</span></span> <strong>kiom multaj</strong> centoj da miloj da elmigrantoj ĉiujare iras Amerikon, <span class="ellasita-parto"><span data-teksto="restante ja ĉiam en rilatoj kun sia patrujo, kun siaj parencoj,">[...]</span></span> <strong>kiom multe</strong> da germanoj vivas en Ameriko, tiam oni facile komprenos, ke la poŝta komunikiĝo estas grandega <span class="ellasita-parto"><span data-teksto="kaj ke ĝi konstante kreskas">[...]</span></span>.</i><cite class="fonto" data-tde="fundamenta-krestomatio,t1072,fkrestomatio-parto-19"><abbr title="Fundamenta Krestomatio, paĝo 205 ⇗ Alklaku por vidi la kuntekston en la Tekstaro de Esperanto">FK.205</abbr></cite></p></li>

<li><p id="i-9as"><i>En la tuta mondo neniu scias <strong>tiom multe</strong> da historioj, kiel la dio de dormo.</i><cite class="fonto" data-tde="fabeloj-de-andersen-2,n12,dio-de-dormo"><abbr title="Fabeloj de Andersen 2, paĝo 2 ⇗ Alklaku por vidi la kuntekston en la Tekstaro de Esperanto">FA2.2</abbr></cite></p></li>

</ul>

</section>

<section class="sek2">

<h3 id="i-59k">Aldona <i>same</i> <a class="permo" rel="bookmark" title="Legosigno" href="tabelvortoj_om.html#i-59k">«</a></h3>

<p id="i-ef2" class="tenu">Oni iafoje aldonas <i>same</i> post <i>tiom</i> por montri, ke la kvanto estas sama kiel alia kvanto:</p>

<ul id="i-pzg" class="ekzlisto">

<li><p id="i-ub6"><i>Li penis per aparta alfabeto laŭ <b>33</b> diversaj lingvoj en <strong>tiom same</strong> da ŝlosiloj solvi la problemon por la mondo lingvista skribadi tiel, kiel oni parolas.</i><cite class="fonto" data-tde="fundamenta-krestomatio,t1303,fkrestomatio-parto-26"><abbr title="Fundamenta Krestomatio, paĝo 248 ⇗ Alklaku por vidi la kuntekston en la Tekstaro de Esperanto">FK.248</abbr></cite> <i>Tiom same</i> = 33.</p></li>

<li><p id="i-t21"><i>Kial mia frato, se mi lin havus, povus doni lecionojn de pentrado, havante <strong>tiom same</strong> da talento kaj kapablo kiel mi, kaj mi ne povas?</i><cite class="fonto" data-tde="marta,as262,Marta-2"><abbr title="Marta, paĝo 36 ⇗ Alklaku por vidi la kuntekston en la Tekstaro de Esperanto">M.36</abbr></cite></p></li>

<li><p id="j-8up"><i>Ĝi estis respektinda, tre klera maljuna strigo, ĝi sciis pli ol la gardisto kaj preskaŭ <strong>tiom same</strong> kiel mi.</i><cite class="fonto" data-tde="fabeloj-de-andersen-3,o1002,supo-el-kolbasaj-bastonetoj"><abbr title="Fabeloj de Andersen 3, paĝo 135 ⇗ Alklaku por vidi la kuntekston en la Tekstaro de Esperanto">FA3.135</abbr></cite></p></li>

</ul>

</section>

<section class="sek2">

<h3 id="i-leo">OM-vortoj kun <i>pli</i> <a class="permo" rel="bookmark" title="Legosigno" href="tabelvortoj_om.html#i-leo">«</a></h3>

<p id="i-gt5" class="tenu">Tre ofte OM-vorto priskribas la vorteton <a href="pli_plej.html#i-d8r"><i>pli</i></a> precizigante ties signifon:</p>

<ul id="i-pos" class="ekzlisto">

<li><p id="i-tp8"><i>Ho, <strong>kiom pli</strong> bona estas via amo, ol vino!</i><cite class="fonto" data-tde="malnova-testamento,ar12001,mtlibro22"><abbr title="Alta Kanto de Salomono, ĉapitro 4 ⇗ Alklaku por vidi la kuntekston en la Tekstaro de Esperanto">AK.4</abbr></cite></p></li>

<li><p id="i-mm3"><i>La muziko plaĉis al ni <strong>tiom pli</strong>, ke Alfred ĝin sendis.</i><cite class="fonto" data-tde="la-batalo-de-l-vivo,ag29,la-batalo-parto-1"><abbr title="La batalo de l’ vivo, paĝo 14 ⇗ Alklaku por vidi la kuntekston en la Tekstaro de Esperanto">BV.14</abbr></cite></p></li>

<li><p id="i-9eh"><i>Ju pli da laborantoj estos, <strong>tiom pli</strong> rapide estos finita la granda konstruo.</i><cite class="fonto" data-tde="esenco-kaj-estonteco,l71"><abbr title="Fundamenta Krestomatio, paĝo 297 ⇗ Alklaku por vidi la kuntekston en la Tekstaro de Esperanto">FK.297</abbr></cite> Ĉi tie <i>tiom</i> kunlaboras kun <i>ju</i>. Tiam oni normale ne uzas <i>tiom</i>, sed <a href="../../kombinitaj_vortetoj/ju_des.html"><i>des</i></a>.</p></li>

</ul>

</section>

<section class="sek2">

<h3 id="i-e5s">Limiga <i>kiom</i> kaj <i>tiom</i> <a class="permo" rel="bookmark" title="Legosigno" href="tabelvortoj_om.html#i-e5s">«</a></h3>

<p id="i-4ju" class="tenu">Ofte <i>kiom</i>, kaj iafoje <i>tiom</i>, uziĝas por montri, ke io validas nur inter certaj limoj:</p>

<ul id="i-hcr" class="ekzlisto">

<li><p id="i-d8u"><i><strong>Kiom</strong> mi vidas, vi havas nur unu filon.</i><cite class="fonto" data-tde="la-rabistoj,da822,la-rabistoj-2"><abbr title="La Rabistoj, paĝo 51 ⇗ Alklaku por vidi la kuntekston en la Tekstaro de Esperanto">Rt.51</abbr></cite> = <i>Laŭ tio, kion mi vidas, vi havas ...</i> Eble vi havas pli da filoj, sed mi ne povas vidi pli.</p></li>

<li><p id="i-j7m"><i>La kompatinda stana soldato tenis sin, <strong>kiom</strong> li povis, tute rekte.</i><cite class="fonto" data-tde="fabeloj-de-andersen-1,m761,persista-stana-soldato"><abbr title="Fabeloj de Andersen 1, paĝo 156 ⇗ Alklaku por vidi la kuntekston en la Tekstaro de Esperanto">FA1.156</abbr></cite> = <i>... tenis sin laŭpove tute rekte.</i> Liaj povoj teni sin rekte ne estis senlimaj.</p></li>

<li><p id="i-hvb"><i>La kuracado devas antaŭ ĉio turni atenton al la kaŭza momento, per konforma reguligo de la komunaj kondiĉoj de la vivo, <strong>kiom</strong> tion ĉi permesas la profesio de la paciento.</i><cite class="fonto" data-tde="fundamenta-krestomatio,t1115,fkrestomatio-parto-22"><abbr title="Fundamenta Krestomatio, paĝo 221 ⇗ Alklaku por vidi la kuntekston en la Tekstaro de Esperanto">FK.221</abbr></cite> La profesio povas limigi la eblojn de reguligo.</p></li>

<li><p id="i-j6s"><i>Ili venis en vastan koridoron sub la planko, kiu estis nur <strong>tiom</strong> alta, ke ili povis veturi tra ĝi en la fingringo, ne puŝiĝante per la kapo al la plafono.</i><cite class="fonto" data-tde="fabeloj-de-andersen-2,n61,dio-de-dormo"><abbr title="Fabeloj de Andersen 2, paĝo 7 ⇗ Alklaku por vidi la kuntekston en la Tekstaro de Esperanto">FA2.7</abbr></cite> La alteco estis limigita.</p></li>

<li><p id="i-s8r"><i>Mi <strong>kiom</strong> eble evitas tiun vorton.</i><cite class="fonto"><abbr title="Leteroj de Zamenhof 2, paĝo 331">L2.331</abbr></cite> = <i>Mi laŭeble evitas ...</i> <i>Mi tiom, kiom tio estas ebla, evitas ...</i> Ne konfuzu la limigan <i>kiom eble</i> kun la maksimumiga <a href="pli_plej.html#i-dkn"><i>kiel eble plej</i></a>.</p></li>

<li><p id="i-f4k"><i>Estu <strong>tiom</strong> feliĉa, <strong>kiom</strong> vi estos kompatema!</i><cite class="fonto" data-tde="la-rabistoj,da2377,la-rabistoj-5"><abbr title="La Rabistoj, paĝo 137 ⇗ Alklaku por vidi la kuntekston en la Tekstaro de Esperanto">Rt.137</abbr></cite> La feliĉo dependas de la kompatemo.</p></li>

</ul>

</section>

<section class="sek2">

<h3 id="i-8tg"><i>Kiom</i> kaj <i>tiom</i> pri emfaza grado <a class="permo" rel="bookmark" title="Legosigno" href="tabelvortoj_om.html#i-8tg">«</a></h3>

<p id="i-hko" class="tenu">Ĉi-antaŭe estis diversaj ekzemploj de OM-vortoj por mezuro, kio estas tre simila al grado. Normale por montri gradojn oni uzas <a href="tabelvortoj_el.html"><i>kiel</i> kaj <i>tiel</i></a>. Grado estas unu el la bazaj signifoj de <i>kiel</i> kaj <i>tiel</i>. Sed por forta emfazo, oni povas anstataŭe uzi <i>kiom</i> kaj <i>tiom</i>:</p>

<ul id="i-f6u" class="ekzlisto">

<li><p id="i-l4v"><i>La propagando de Esperanto, <strong>kiom</strong> ajn grandaj estas ĝiaj lastaj progresoj, estas apenaŭ komencata.</i><cite class="fonto"><abbr title="Leteroj de Zamenhof 1, paĝo 323">L1.323</abbr></cite></p></li>

<li><p id="i-8hr"><i>Se tamen, kontraŭ ĉia atendo, la kongreso estos <strong>tiom</strong> blindigita, ke ĝi ekdeziros ian alian lingvon, tiam <span class="ellasita-parto"><span data-teksto="– kiel ni pruvis supre –">[...]</span></span> la vivo mem zorgos pri tio, ke la decido de la kongreso restu sole malviva litero.</i><cite class="fonto" data-tde="esenco-kaj-estonteco,l52"><abbr title="Fundamenta Krestomatio, paĝo 286 ⇗ Alklaku por vidi la kuntekston en la Tekstaro de Esperanto">FK.286</abbr></cite></p></li>

<li><p id="i-t2k"><i>La Esperantistoj tute ne pretendas, ke ilia lingvo prezentas ion <strong>tiom</strong> perfektan, ke nenio pli alta jam povus ekzisti.</i><cite class="fonto" data-tde="esenco-kaj-estonteco,l60"><abbr title="Fundamenta Krestomatio, paĝo 293 ⇗ Alklaku por vidi la kuntekston en la Tekstaro de Esperanto">FK.293</abbr></cite></p></li>

</ul>

<p id="i-7ze">Estas rekomendinde utiligi tiun ĉi eblon tre ŝpare, por ke la emfaza efekto de <i>tiom</i> kaj <i>kiom</i> ne eluziĝu, kaj por ke la distingo inter kvantaj kaj gradaj vortoj ne fariĝu malklara. En ekz. la jena frazo Zamenhof uzis <i>tiel</i> kvankam temas pri fortega emfazo: <i>La lumo, kiu fluis el tie, estis <strong>tiel</strong> blindiga, <strong>tiel</strong> trapenetra, ke la animo eksaltis malantaŭen kiel de eltirita glavo.</i><cite class="fonto" data-tde="fabeloj-de-andersen-3,o286,en-la-lasta-tago"><abbr title="Fabeloj de Andersen 3, paĝo 35 ⇗ Alklaku por vidi la kuntekston en la Tekstaro de Esperanto">FA3.35</abbr></cite></p>

<p id="j-gul"><a class="dupunkto" href="../../kvantaj_vortoj/grado_kvanto.html#i-7ko">Legu ankaŭ pri <i>tiom-kiom</i>-ismo (misuzo de <i>tiom</i> kaj <i>kiom</i> por grado, kiam tute ne temas pri emfazo).</a></p>

</section>

<section class="sek2">

<h3 id="i-8p5">Vortfarado <a class="permo" rel="bookmark" title="Legosigno" href="tabelvortoj_om.html#i-8p5">«</a></h3>

<ul id="j-5to" class="ekzlisto">

<li><p id="i-5cp"><i>Iomete</i>, <i>iometo</i> = “nur malmulte, tre malgranda kvanto”: <i>Ŝi trinkis <strong>iomete</strong> da vino.</i> <span class="frazekzemploj">/</span> <i>Mi parolas <strong>iomete</strong> la anglan kaj la francan lingvojn.</i> <span class="frazekzemploj">/</span> <i>Ilia ellernado por homo <strong>iomete</strong> klera estas afero eksterordinare facila.</i><cite class="fonto" data-tde="fundamenta-krestomatio,t1196,fkrestomatio-parto-24"><abbr title="Fundamenta Krestomatio, paĝo 234 ⇗ Alklaku por vidi la kuntekston en la Tekstaro de Esperanto">FK.234</abbr></cite> <i>Ĉu via <strong>iometo</strong> da kuraĝo jam elvaporiĝis?</i><cite class="fonto" data-tde="la-rabistoj,da305,la-rabistoj-1"><abbr title="La Rabistoj, paĝo 24 ⇗ Alklaku por vidi la kuntekston en la Tekstaro de Esperanto">Rt.24</abbr></cite></p></li>

<li><p id="j-r37"><i>Iom-post-ioma</i> = “okazanta iom post iom”: <i>Mi lasas al aliaj personoj kaj aliaj tempoj la <strong>iom-post-ioman</strong> plenan klarigadon de la homaranismo.</i><cite class="fonto" data-tde="pri-la-homaranismo,bf4"><abbr title="Originala Verkaro, paĝo 329 ⇗ Alklaku por vidi la kuntekston en la Tekstaro de Esperanto">OV.329</abbr></cite></p></li>

<li><p id="j-v6o"><i>Poiome</i>, <i>poioma</i> = “okazante/okazanta po iom (= iom post iom)”: <i>La trajno bremsis la rapidan iron kaj <strong>poiome</strong> haltis.</i> <span class="frazekzemploj">/</span> <i>Se vi volas <strong>poioman</strong> enkondukon en la vivon de Jesuo, tralegu la Evangelion de Marko.</i></p></li>

<li><p id="i-91k"><i>Kioma</i> = “sur kiu loko en vicordo”: <i><strong>Kioma</strong> horo estas, gardisto?</i><cite class="fonto" data-tde="fabeloj-de-andersen-1,m620,galoshoj-de-felicho"><abbr title="Fabeloj de Andersen 1, paĝo 127 ⇗ Alklaku por vidi la kuntekston en la Tekstaro de Esperanto">FA1.127</abbr></cite> <i>De la <strong>kioma</strong> etaĝo vi estas?</i><cite class="fonto" data-tde="marta,as80,Marta-2"><abbr title="Marta, paĝo 11 ⇗ Alklaku por vidi la kuntekston en la Tekstaro de Esperanto">M.11</abbr></cite> <i>Li demandas min, <span class="ellasita-parto"><span data-teksto="kia estas mia nomo, kia estas la nomo de mia filo kaj">[...]</span> </span>en la <strong>kioman</strong> klason mi volas lin enirigi.</i><cite class="fonto" data-tde="la-gimnazio,cd9"><abbr title="La Gimnazio, paĝo 59 ⇗ Alklaku por vidi la kuntekston en la Tekstaro de Esperanto">Gm.59</abbr></cite> <i>Kioma</i> estas ofte uzata en demandoj pri <a href="../../nombroj/horoj.html#i-img">horo</a>.</p></li>

<li><p id="i-f35"> <i>Tioma</i>, <i>ioma</i>, <i>ĉioma</i>, <i>nenioma</i> = “ampleksanta tiom/iom/ĉiom/neniom”: <i><strong>Tioma</strong> kvanto estis troa.</i> <i>Post <strong>tioma</strong> laboro, ili estis tre lacaj.</i> (= <i>Post tiom da laboro ...</i>) <i>Ili havis <strong>ioman</strong> sukceson.</i> (= <i>... iom da sukceso.</i>) <i>Ilia sukceso estis <strong>ĉioma/nenioma</strong>.</i> (= <i>... estis totala/nula.</i>) <i>Tioma</i> ankaŭ povas signifi “sur tiu loko en vicordo” (simile al <i>kioma</i>): <i>Estas nun <strong>tioma</strong> horo, ke vi devus enlitiĝi.</i> Sed tia uzo de <i>tioma</i> estas malpli ofta.</p></li>

</ul>

<p id="i-evi">Rimarku, ke <i>kioma</i> havas <a href="../../nombroj/a-vortoj.html">vicordan signifon same kiel nombraj vortetoj kun A-finaĵo</a>, dum la aliaj OM-vortoj (normale) ne havas tian vicordan signifon. Teorie oni povas uzi ankaŭ <i>kioma</i> en ne-vicorda senco, sed tiam oni riskas miskomprenon.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/e-vortecaj_vortetoj/ceteraj/tabelvortoj_om.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/e-vortecaj_vortetoj/ceteraj/tabelvortoj_om.html">H-skribo</a></li><li><a href="https://x.bertilow.com/pmeg/gramatiko/e-vortecaj_vortetoj/ceteraj/tabelvortoj_om.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>