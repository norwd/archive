<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Tabelvortoj je AM</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="E-vortecaj vortetoj tempaj" href="index.html">
	<link rel="Next" title="Ankoraŭ" href="ankorau.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="tabelvortoj_am.html">	
	<link rel="Alternate" hreflang="eo" href="tabelvortoj_am.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/e-vortecaj_vortetoj/tempaj/tabelvortoj_am.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/e-vortecaj_vortetoj/tempaj/tabelvortoj_am.html">	
	<link rel="Alternate" hreflang="x-default" href="tabelvortoj_am.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="tabelvortoj_am.html">Tabelvortoj je AM</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="index.html" title="E-vortecaj vortetoj tempaj">Antaŭa paĝo</a></li><li id="PMEGSEKVA"><a rel="next" href="ankorau.html" title="Ankoraŭ">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">E-vortecaj vortetoj</a> / <a href="index.html">E-vortecaj vortetoj tempaj</a> / </span></div>

<section class="sek1">

<h2 id="i-opb"><span class="par">14.2.1.</span> Tabelvortoj je AM</h2>

<table id="i-f9v" class="tabelvortojdifinolisto">

<tbody>

<tr>

<th id="i-on3"><a href="tabelvortoj_am.html#i-ez7"><i>kiam</i></a></th>

<td>en kiu tempo, en kiu fojo</td>

</tr>

<tr>

<th id="i-p8h"><a href="tabelvortoj_am.html#i-1vz"><i>tiam</i></a></th>

<td>en tiu tempo, en tiu fojo</td>

</tr>

<tr>

<th id="i-6fl"><a href="tabelvortoj_am.html#i-a5n"><i>iam</i></a></th>

<td>en iu tempo, en iu fojo</td>

</tr>

<tr>

<th id="i-a8b"><a href="tabelvortoj_am.html#i-vpr"><i>ĉiam</i></a></th>

<td>en ĉiu tempo, en ĉiu fojo</td>

</tr>

<tr>

<th id="i-fmi"><a href="tabelvortoj_am.html#i-nvz"><i>neniam</i></a></th>

<td>en neniu tempo, en neniu fojo</td>

</tr>

</tbody>

</table>

<section class="sek2">

<h3 id="i-ez7"><i>Kiam</i> <a class="permo" rel="bookmark" title="Legosigno" href="tabelvortoj_am.html#i-ez7">«</a></h3>

<ul id="i-bkk" class="ekzlisto">

<li><p id="i-pmz"><i>Sed <strong>kiam</strong> tio okazis?</i><cite class="fonto" data-tde="fabeloj-de-andersen-2,n449,abio"><abbr title="Fabeloj de Andersen 2, paĝo 48 ⇗ Alklaku por vidi la kuntekston en la Tekstaro de Esperanto">FA2.48</abbr></cite> Demanda <i>kiam</i> pri tempo pasinta.</p></li>

<li><p id="i-4rf"><i>Kaj <strong>kiam</strong> vi reiros?</i><cite class="fonto" data-tde="la-rabistoj,da1186,la-rabistoj-3"><abbr title="La Rabistoj, paĝo 76 ⇗ Alklaku por vidi la kuntekston en la Tekstaro de Esperanto">Rt.76</abbr></cite> Demanda <i>kiam</i> pri tempo estonta.</p></li>

<li><p id="i-iaa"><i>Li skribis al mi, ke li intencas ĝin eldoni, sed li ne skribis ankoraŭ <strong>kiam</strong> li ĝin eldonos.</i><cite class="fonto" data-tde="originala-verkaro,dm1517"><abbr title="Originala Verkaro, paĝo 493 ⇗ Alklaku por vidi la kuntekston en la Tekstaro de Esperanto">OV.493</abbr></cite> Demanda <i>kiam</i> (subfraza demando) pri estonta tempo.</p></li>

<li><p id="i-bhe"><i>En unu tago, <strong>kiam</strong> ŝi estis apud tiu fonto, venis al ŝi malriĉa virino.</i><cite class="fonto" data-tde="fundamenta-ekzercaro,s27"><abbr title="Ekzercaro de la Fundamento, ekzerco 15 ⇗ Alklaku por vidi la kuntekston en la Tekstaro de Esperanto">FE.15</abbr></cite> Rilata <i>kiam</i>.</p></li>

<li><p id="i-4bc"><i><strong>Kiam</strong> mi venis al li, li dormis.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> Rilata <i>kiam</i>.</p></li>

</ul>

</section>

<section class="sek2">

<h3 id="i-1vz"><i>Tiam</i> <a class="permo" rel="bookmark" title="Legosigno" href="tabelvortoj_am.html#i-1vz">«</a></h3>

<ul id="i-7v5" class="ekzlisto">

<li><p id="i-vhh"><i>Mi ĝin vidis unu minuton, sed mi <strong>tiam</strong> estis ankoraŭ dormanta!</i><cite class="fonto" data-tde="fabeloj-de-andersen-2,n1075,la-ombro"><abbr title="Fabeloj de Andersen 2, paĝo 137 ⇗ Alklaku por vidi la kuntekston en la Tekstaro de Esperanto">FA2.137</abbr></cite> <i>Tiam</i> montras la antaŭe diritan minuton.</p></li>

<li><p id="i-3lh"><i>Post la kongreso mi estos morale pli libera, kaj <strong>tiam</strong> mi povos plenumi la deziron de la Pariza Grupo.</i><cite class="fonto"><abbr title="Leteroj de Zamenhof 1, paĝo 158">L1.158</abbr></cite> <i>Tiam</i> montras la antaŭe menciitan estontan tempon.</p></li>

<li><p id="i-a8h"><i>Li vekiĝis nur <strong>tiam</strong>, kiam la suno leviĝis.</i><cite class="fonto" data-tde="fabeloj-de-andersen-1,m302,vojkamarado"><abbr title="Fabeloj de Andersen 1, paĝo 62 ⇗ Alklaku por vidi la kuntekston en la Tekstaro de Esperanto">FA1.62</abbr></cite> <i>Tiam</i> almontras la postan <i>kiam</i>-frazon.</p></li>

<li><p id="i-1nk"><i>Kiam Nikodemo batas Jozefon, <strong>tiam</strong> Nikodemo estas la batanto kaj Jozefo estas la batato.</i><cite class="fonto" data-tde="fundamenta-ekzercaro,s37"><abbr title="Ekzercaro de la Fundamento, ekzerco 22 ⇗ Alklaku por vidi la kuntekston en la Tekstaro de Esperanto">FE.22</abbr></cite> <i>Tiam</i> almontras la antaŭan <i>kiam</i>-frazon.</p></li>

</ul>

<p id="i-7hr"><a class="dupunkto" href="../../subfrazoj/rilataj/ti-forlaso.html#i-843">Iafoje kiam ĉeestas rilata <i>kiam</i>-subfrazo, <i>tiam</i> povas esti forlasata.</a> Legu ankaŭ pri <a href="../lokaj/chi.html"><i>ĉi tiam</i></a>.</p>

</section>

<section class="sek2">

<h3 id="i-a5n"><i>Iam</i> <a class="permo" rel="bookmark" title="Legosigno" href="tabelvortoj_am.html#i-a5n">«</a></h3>

<ul id="i-upb" class="ekzlisto">

<li><p id="i-kkk"><i>Ŝajnas al mi, ke ĉi tiun vizaĝon mi jam <strong>iam</strong> vidis!</i><cite class="fonto" data-tde="fabeloj-de-andersen-2,n925,dano-holger"><abbr title="Fabeloj de Andersen 2, paĝo 111 ⇗ Alklaku por vidi la kuntekston en la Tekstaro de Esperanto">FA2.111</abbr></cite> <i>Iam</i> reprezentas nedifinitan pasintan tempon.</p></li>

<li><p id="i-9i2"><i>Neniu <strong>iam</strong> gustumis tian supon.</i><cite class="fonto" data-tde="fabeloj-de-andersen-3,o960,supo-el-kolbasaj-bastonetoj"><abbr title="Fabeloj de Andersen 3, paĝo 126 ⇗ Alklaku por vidi la kuntekston en la Tekstaro de Esperanto">FA3.126</abbr></cite> <i>Iam</i> reprezentas iun ajn pasintan tempon.</p></li>

<li><p id="i-krs"><i>Ŝi estis ja la plej bela knabino, kiun li <strong>iam</strong> vidis.</i><cite class="fonto" data-tde="fabeloj-de-andersen-1,m275,elinjo-fingreto"><abbr title="Fabeloj de Andersen 1, paĝo 53 ⇗ Alklaku por vidi la kuntekston en la Tekstaro de Esperanto">FA1.53</abbr></cite> <i>Iam</i> reprezentas iun ajn pasintan tempon.</p></li>

<li><p id="i-mgl"><i>Morti <strong>iam</strong> vi ja devas.</i><cite class="fonto" data-tde="fabeloj-de-andersen-2,n1065,la-ombro"><abbr title="Fabeloj de Andersen 2, paĝo 136 ⇗ Alklaku por vidi la kuntekston en la Tekstaro de Esperanto">FA2.136</abbr></cite> <i>Iam</i> reprezentas nedifinitan estontan tempon.</p></li>

</ul>

</section>

<section class="sek2">

<h3 id="i-vpr"><i>Ĉiam</i> <a class="permo" rel="bookmark" title="Legosigno" href="tabelvortoj_am.html#i-vpr">«</a></h3>

<ul id="i-ze2" class="ekzlisto">

<li><p id="i-ut1"><i>Oni diras, ke la vero <strong>ĉiam</strong> venkas.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite> <i>Ĉiam</i> = en ĉiu tempo, ĉu pasinta, ĉu estanta, ĉu estonta.</p></li>

<li><p id="i-1vb"><i>Li <strong>ĉiam</strong> diradis al mi la veron.</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite> <i>Ĉiam</i> = en ĉiu pasinta tempo.</p></li>

<li><p id="i-pez"><i>Tiu ĉi grava tago restos por mi <strong>ĉiam</strong> memorinda.</i><cite class="fonto" data-tde="fundamenta-ekzercaro,s57"><abbr title="Ekzercaro de la Fundamento, ekzerco 41 ⇗ Alklaku por vidi la kuntekston en la Tekstaro de Esperanto">FE.41</abbr></cite> <i>Ĉiam</i> = en ĉiu estonta tempo.</p></li>

<li><p id="i-3o1"><i>Karaj infanoj, estu <strong>ĉiam</strong> honestaj!</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> <i>Ĉiam</i> = en ĉiu estonta tempo.</p></li>

<li><p id="i-pg9"><i>La filino iris, sed <strong>ĉiam</strong> murmurante.</i><cite class="fonto" data-tde="fundamenta-ekzercaro,s33"><abbr title="Ekzercaro de la Fundamento, ekzerco 19 ⇗ Alklaku por vidi la kuntekston en la Tekstaro de Esperanto">FE.19</abbr></cite> <i>Ĉiam</i> = dum la tuta irado.</p></li>

</ul>

</section>

<section class="sek2">

<h3 id="i-nvz"><i>Neniam</i> <a class="permo" rel="bookmark" title="Legosigno" href="tabelvortoj_am.html#i-nvz">«</a></h3>

<ul id="i-52d" class="ekzlisto">

<li><p id="i-a5k"><i>Bona koro <strong>neniam</strong> fariĝas fiera.</i><cite class="fonto" data-tde="fabeloj-de-andersen-2,n393,malbela-anasido"><abbr title="Fabeloj de Andersen 2, paĝo 41 ⇗ Alklaku por vidi la kuntekston en la Tekstaro de Esperanto">FA2.41</abbr></cite> <i>Neniam</i> = neniu tempo, ĉu pasinta, ĉu estanta, ĉu estonta.</p></li>

<li><p id="i-vfg"><i>Tion ĉi mi <strong>neniam</strong> supozis.</i><cite class="fonto" data-tde="fabeloj-de-andersen-1,m485,la-novaj-vestoj-de-la-regho"><abbr title="Fabeloj de Andersen 1, paĝo 108 ⇗ Alklaku por vidi la kuntekston en la Tekstaro de Esperanto">FA1.108</abbr></cite> <i>Neniam</i> = neniu ajn pasinta tempo.</p></li>

<li><p id="i-9gh"><i>La kolo de botelo <strong>neniam</strong> poste povis forgesi tiun solenan momenton.</i><cite class="fonto" data-tde="fabeloj-de-andersen-3,o846,kolo-de-botelo"><abbr title="Fabeloj de Andersen 3, paĝo 108 ⇗ Alklaku por vidi la kuntekston en la Tekstaro de Esperanto">FA3.108</abbr></cite> <i>Neniam</i> = neniu tempo post tiam.</p></li>

<li><p id="i-5m8"><i>Li pensis pri la malgranda ĉarma dancistino, kiun li plu <strong>neniam</strong> vidos.</i><cite class="fonto" data-tde="fabeloj-de-andersen-1,m761,persista-stana-soldato"><abbr title="Fabeloj de Andersen 1, paĝo 156 ⇗ Alklaku por vidi la kuntekston en la Tekstaro de Esperanto">FA1.156</abbr></cite> <i>Neniam</i> = neniu estonta tempo.</p></li>

</ul>

</section>

<section class="sek2">

<h3 id="i-kub">Okazoj, kondiĉoj <a class="permo" rel="bookmark" title="Legosigno" href="tabelvortoj_am.html#i-kub">«</a></h3>

<p id="i-r5h" class="tenu">AM-vortoj povas ankaŭ montri okazon aŭ kondiĉon. Tiuj du nuancoj ofte miksiĝas:</p>

<ul id="i-br6" class="ekzlisto">

<li><p id="i-7dl"><i>La artikolo “la” estas uzata <strong>tiam, kiam</strong> ni parolas pri personoj aŭ objektoj konataj.</i><cite class="fonto" data-tde="fundamenta-ekzercaro,s43"><abbr title="Ekzercaro de la Fundamento, ekzerco 27 ⇗ Alklaku por vidi la kuntekston en la Tekstaro de Esperanto">FE.27</abbr></cite> Montra <i>tiam</i> kaj rilata <i>kiam</i> pri okazoj.</p></li>

<li><p id="i-mzb"><i>Tubeto, en kiun oni metas cigaron, <strong>kiam</strong> oni ĝin fumas, estas cigaringo.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite> Rilata <i>kiam</i> pri okazoj.</p></li>

<li><p id="i-khv"><i>Se efektive estas tiel, <strong>tiam</strong> ni ŝin serĉu.</i><cite class="fonto" data-tde="fabeloj-de-andersen-3,o630,lasta-perlo"><abbr title="Fabeloj de Andersen 3, paĝo 79 ⇗ Alklaku por vidi la kuntekston en la Tekstaro de Esperanto">FA3.79</abbr></cite> Kondiĉa <i>tiam</i>, kiu almontras la antaŭan <i>se</i>-frazon.</p></li>

<li><p id="i-5mz"><i>Rompu la murojn inter la popoloj, <span class="ellasita-parto"><span data-teksto="donu al ili la eblon libere konatiĝi kaj komunikiĝi sur neŭtrala fundamento,">[...]</span></span> kaj nur <strong>tiam</strong> povos malaperi tiaj bestaĵoj, kiujn ni nun vidas.</i><cite class="fonto" data-tde="paroladoj-de-zamenhof,bc91"><abbr title="Originala Verkaro, paĝo 370 ⇗ Alklaku por vidi la kuntekston en la Tekstaro de Esperanto">OV.370</abbr></cite> <i>Tiam</i> = sub tiu kondiĉo, ke ni rompos la murojn.</p></li>

</ul>

<p id="i-5nt">Por enkonduki subfrazon, kiu montras nuran kondiĉon sen tempa aŭ okaza nuanco, oni ne uzu <i>kiam</i>, sed <a href="../../subfrazoj/se.html"><i>se</i></a>.</p>

</section>

<section class="sek2">

<h3 id="i-ege">Rolvortetoj antaŭ AM-vortoj <a class="permo" rel="bookmark" title="Legosigno" href="tabelvortoj_am.html#i-ege">«</a></h3>

<p id="i-6i7" class="tenu">AM-vortoj estas ankaŭ uzataj kun tempa rolvorteto, kiu ŝanĝas la signifon:</p>

<ul id="i-fun" class="ekzlisto">

<li><p id="i-abh"><i>Tie troviĝu almenaŭ nova freŝa funebra krepo, kiam la maljunulo fermos <strong>por ĉiam</strong> siajn okulojn.</i><cite class="fonto" data-tde="fabeloj-de-andersen-3,o1071,nokta-chapo-de-fraulo"><abbr title="Fabeloj de Andersen 3, paĝo 146 ⇗ Alklaku por vidi la kuntekston en la Tekstaro de Esperanto">FA3.146</abbr></cite> La esprimo <i>por ĉiam</i> montras, ke la sekvoj ĉiam restos. La fermado de la okuloj estas nur momenta, sed la sekvo, la fermiteco de la okuloj, estos eterna.</p></li>

<li><p id="i-5ec"><i>Mi estis maldungita en 1960. <strong>De tiam</strong> mi restas senlabora.</i> <i>De tiam</i> = de tiu tempo.</p></li>

</ul>

<p id="i-od1" class="tenu">Kiam rolvorteto aperas antaŭ demanda <i>kiam</i>, ĝi montras la frazrolon de la vorto <i>kiam</i>:</p>

<ul id="i-2u7" class="ekzlisto">

<li><p id="i-z67"><i><strong>Ĝis</strong> <b>kiam</b>, ho Eternulo, mi krios, kaj Vi ne aŭskultos<span class="ellasita-parto"> <span data-teksto=", mi krios al Vi pri perfortaĵo, kaj Vi ne helpos">[...]</span></span>?</i><cite class="fonto" data-tde="malnova-testamento,ar13157,mtlibro35"><abbr title="Ĥabakuk, ĉapitro 1 ⇗ Alklaku por vidi la kuntekston en la Tekstaro de Esperanto">Ĥb.1</abbr></cite> <i>Ĝis kiam</i> = ĝis kiu (estonta) tempo.</p></li>

<li><p id="i-odt"><i>Ŝi demandis, <strong>de</strong> <b>kiam</b> vi loĝas ĉi tie.</i> <i>De kiam</i> = de kiu (pasinta) tempo.</p></li>

</ul>

<p id="i-j49">Sed kiam rolvorteto aperas antaŭ rilata <i>kiam</i>, ĝi ĉiam montras la rolon de la tuta subfrazo:</p>

<ul id="j-sjr" class="ekzlisto">

<li><p id="j-1ag"><i><strong>Post</strong> <b>kiam li manĝis panon kaj trinkis</b>, oni selis por li la azenon.</i><cite class="fonto" data-tde="malnova-testamento,ar1976,mtlibro11"><abbr title="Reĝoj 1, ĉapitro 13 ⇗ Alklaku por vidi la kuntekston en la Tekstaro de Esperanto">Rĝ1.13</abbr></cite> Post la manĝado kaj la trinkado oni selis la azenon.</p></li>

</ul>

<p id="j-g1h">Legu pli detale pri <a href="../../subfrazoj/rilataj/aliaj_ki-vortoj.html#i-3i3">tempaj rolvortetoj antaŭ rilata <i>kiam</i> en la klarigoj pri rilataj subfrazoj</a>.</p>

</section>

<section class="sek2">

<h3 id="i-ztl">Demandoj pri horo <a class="permo" rel="bookmark" title="Legosigno" href="tabelvortoj_am.html#i-ztl">«</a></h3>

<p id="i-6kz" class="tenu">Se oni demandas precize pri horo, oni ne uzas <i>kiam</i>, sed <a href="../../nombroj/horoj.html#i-img">la vicordan demandvorton <i>kioma</i></a>.</p>

</section>

<section class="sek2">

<h3 id="i-3ta">Vortfarado <a class="permo" rel="bookmark" title="Legosigno" href="tabelvortoj_am.html#i-3ta">«</a></h3>

<ul id="j-693" class="ekzlisto">

<li><p id="i-l3p"><i>Tiama</i> k.t.p. = “tia, ke ĝi ekzistis (aŭ ekzistos) tiam”: <i>Mi bone konis la <strong>tiaman</strong> prezidanton de la klubo.</i></p></li>

<li><p id="i-ku2"><i>Iama</i> = “iam antaŭe ekzistinta, eksa”. <i>Iama</i> estas uzata nur pri pasinta tempo: <i>Li estas <strong>iama</strong> fianĉo de mi.</i> <span class="frazekzemploj">/</span> <i>Ili loĝas en <strong>iama</strong> lernejo.</i></p></li>

<li><p id="i-3t2"><i>Ĉiama</i> = “ekzistanta en ĉiu tempo, en ĉiu okazo”: <i>La boneco de Dio estas <strong>ĉiama</strong>.</i><cite class="fonto" data-tde="malnova-testamento,ar6210,mtlibro19"><abbr title="La Psalmaro, ĉapitro 52 ⇗ Alklaku por vidi la kuntekston en la Tekstaro de Esperanto">Ps.52</abbr></cite> <i>Tio ĉi estas ja mia <strong>ĉiama</strong> deziro.</i><cite class="fonto" data-tde="la-rabistoj,da542,la-rabistoj-2"><abbr title="La Rabistoj, paĝo 39 ⇗ Alklaku por vidi la kuntekston en la Tekstaro de Esperanto">Rt.39</abbr></cite></p></li>

<li><p id="i-dc8"><i>Porĉiama</i> = “tia ke ĝiaj sekvoj daŭros por ĉiam, tia ke ĝi daŭros por ĉiam”: <i>Mi volas diri al vi <strong>porĉiaman</strong> adiaŭ.</i><cite class="fonto" data-tde="fabeloj-de-andersen-1,m356,vojkamarado"><abbr title="Fabeloj de Andersen 1, paĝo 76 ⇗ Alklaku por vidi la kuntekston en la Tekstaro de Esperanto">FA1.76</abbr></cite> <i>Tio estas ilia <strong>porĉiama</strong> posedaĵo.</i><cite class="fonto" data-tde="malnova-testamento,ar564,mtlibro3"><abbr title="Levidoj, ĉapitro 25 ⇗ Alklaku por vidi la kuntekston en la Tekstaro de Esperanto">Lv.25</abbr></cite></p></li>

<li><p id="i-of6"><i>En la tago de la <strong>sankta Neniamo</strong>.</i><cite class="fonto" data-tde="proverbaro-esperanta,bh653"><abbr title="Proverbaro Esperanta, proverbo 642 ⇗ Alklaku por vidi la kuntekston en la Tekstaro de Esperanto">PE.642</abbr></cite> (= <i>En tago, kiu certe neniam venos.</i>)</p></li>

</ul>

</section>

<section class="sek2">

<h3 id="i-611">Malnovaj formoj <a class="permo" rel="bookmark" title="Legosigno" href="tabelvortoj_am.html#i-611">«</a></h3>

<p id="i-i28">Komence la tempaj tabelvortoj finiĝis per AN: <i>kian</i>, <i>tian</i>, <i>ian</i>, <i>ĉian</i>, <i>nenian</i>. Zamenhof lasis unujaran periodon, dum kiu oni povis proponi ŝanĝojn en Esperanto. Post tiu jaro la sola ŝanĝo, kiu estis farita, estis ŝanĝo al AM-vortoj pro la risko de konfuzo kun <a href="../../oa-vortecaj_vortetoj/tabelvortoj_a.html">tabelvortoj je A</a> + N-finaĵo. La AN-vortoj ne estas plu uzeblaj, sed oni povas ilin renkonti en tekstoj de tiu unua jaro: <i><strong>Kian</strong> mi havos vian respondon, mi sendos al vi la libreton.</i><cite class="fonto" data-tde="unua-libro,by10" data-tdeformo="Kiam mi havos vian respondon, mi sendos al vi la libreton."><abbr title="La Unua Libro 21 ⇗ Alklaku por vidi la kuntekston en la Tekstaro de Esperanto">UL.21</abbr></cite> Tio ĉi estas la sola iam okazinta reformo en Esperanto.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/e-vortecaj_vortetoj/tempaj/tabelvortoj_am.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/e-vortecaj_vortetoj/tempaj/tabelvortoj_am.html">H-skribo</a></li><li><a href="https://x.bertilow.com/pmeg/gramatiko/e-vortecaj_vortetoj/tempaj/tabelvortoj_am.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>