<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Apudmeto</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Identiga priskribo" href="identiga.html">
	<link rel="Next" title="Verboj" href="../verboj/index.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="apudmeto.html">	
	<link rel="Alternate" hreflang="eo" href="apudmeto.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/specialaj_priskriboj/apudmeto.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/specialaj_priskriboj/apudmeto.html">	
	<link rel="Alternate" hreflang="x-default" href="apudmeto.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="apudmeto.html">Apudmeto</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="identiga.html" title="Identiga priskribo">Antaŭa paĝo</a></li><li id="PMEGSEKVA"><a rel="next" href="../verboj/index.html" title="Verboj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Specialaj priskriboj</a> / </span></div>

<section class="sek1">

<h2 id="i-vn5"><span class="par">25.3.</span> Apudmeto</h2>

<p id="i-unh">Apudmeto estas postmetita klariga revortigo de frazparto. Ĝi montras la saman aferon per aliaj vortoj. Apudmeto iel priskribas la antaŭan frazparton, sed estas tamen propra frazparto. En la parolo oni normale distingas apudmeton per paŭzetoj antaŭe kaj poste. En la skribo oni kutime metas komojn.</p>

<p id="i-ar8" class="tenu">Apudmeto ludas la saman frazrolon, kiel la antaŭa frazparto. Se la antaŭa frazparto havas la rolfinaĵon N, ankaŭ la apudmeto havu tian finaĵon:</p>

<ul id="i-pub" class="ekzlisto">

<li><p id="i-g81"><i><b>Karlo</b>, <strong>nia prezidanto</strong>, prezentis <b>Petron</b>, <strong>la novan sekretarion</strong>.</i> Kaj <i>Karlo</i> kaj <i>nia prezidanto</i> estas subjektoj, ili eĉ estas la sama persono. Kaj <i>Petro</i> kaj <i>la nova sekretario</i> estas objektoj, ĉar ili estas la sama.</p></li>

<li><p id="i-gml"><i>Tie mi renkontis <b>Vilĉjon</b>, <strong>mian edzon</strong>.</i></p></li>

<li><p id="i-vvs"><i>La diablo <b>lin</b> prenu, <strong>la sentaŭgulon</strong>!</i><cite class="fonto" data-tde="hamleto,bx2182"><abbr title="Hamleto, paĝo 150 ⇗ Alklaku por vidi la kuntekston en la Tekstaro de Esperanto">H.150</abbr></cite></p></li>

<li><p id="i-5l6"><i>Malsaĝulo vi nomu <b>lin</b>, malsaĝulo, <strong>la maljunan kanajlon</strong>!</i><cite class="fonto" data-tde="la-revizoro,am2143,la-revizoro-akto-5"><abbr title="La Revizoro, paĝo 96 ⇗ Alklaku por vidi la kuntekston en la Tekstaro de Esperanto">Rz.96</abbr></cite></p></li>

<li><p id="i-hg2"><i>Adam ekkonis <b>Evan</b>, <strong>sian edzinon</strong>.</i><cite class="fonto" data-tde="malnova-testamento,ar15,mtlibro1"><abbr title="Genezo, ĉapitro 4 ⇗ Alklaku por vidi la kuntekston en la Tekstaro de Esperanto">Gn.4</abbr></cite></p></li>

<li><p id="i-ria"><i><b>La koko</b>, <strong>trumpetisto de l’ mateno</strong>, per sia laŭta, forta, hela voĉo el dormo vekas dion de la tago.</i><cite class="fonto" data-tde="hamleto,bx150"><abbr title="Hamleto, paĝo 8 ⇗ Alklaku por vidi la kuntekston en la Tekstaro de Esperanto">H.8</abbr></cite></p></li>

<li><p id="i-g4j"><i>Mi scias, ke <b>brava homo</b>, <strong>metiisto</strong>, svatiĝas al vi, <strong>la gantisto Erik</strong>.</i><cite class="fonto" data-tde="fabeloj-de-andersen-3,o608,shi-estis-tute-sentauga"><abbr title="Fabeloj de Andersen 3, paĝo 76 ⇗ Alklaku por vidi la kuntekston en la Tekstaro de Esperanto">FA3.76</abbr></cite> Kaj <i>metiisto</i>, kaj <i>la gantisto Erik</i>, estas apudmetoj de <i>brava homo</i>.</p></li>

</ul>

<p id="i-gcl" class="tenu">Rolvortetojn oni normale ne ripetas ĉe apudmeto:</p>

<ul id="i-tk7" class="ekzlisto">

<li><p id="i-z4j"><i>Li prelegis <b>pri Hitlero</b>, <strong>la fondinto de la naziismo</strong>.</i> Oni povus diri: <i>... pri Hitlero, <strong>pri</strong> la fondinto ...</i></p></li>

<li><p id="i-oss"><i>Ni esprimas nian koran dankon <b>al sinjoro Schleyer</b>, <strong>la unua kaj plej energia pioniro de la ideo de neŭtrala lingvo internacia</strong>.</i><cite class="fonto" data-tde="paroladoj-de-zamenhof,bc17"><abbr title="Originala Verkaro, paĝo 364 ⇗ Alklaku por vidi la kuntekston en la Tekstaro de Esperanto">OV.364</abbr></cite> Oni povus diri <i>... al sinjoro Schleyer, <strong>al</strong> la unua kaj plej energia pioniro ...</i></p></li>

</ul>

<p id="i-g4k" class="tenu">En solena aŭ emocia parolo tia ripeto de rolvorteto estas tamen malpli malofta:</p>

<ul id="i-1u9" class="ekzlisto">

<li><p id="i-fko"><i>Rememoru <b>pri Li</b>, <strong>pri la plej pura kaj plej bona</strong><span class="klariga-aldono"> [persono]</span>, <strong>pri Li, kiun oni mokis kaj alnajlis al la kruco</strong>.</i><cite class="fonto" data-tde="fabeloj-de-andersen-3,o556,folio-el-la-chielo"><abbr title="Fabeloj de Andersen 3, paĝo 71 ⇗ Alklaku por vidi la kuntekston en la Tekstaro de Esperanto">FA3.71</abbr></cite> Ĉi tie oni ripetas <i>pri</i> antaŭ la du longaj apudmetoj de <i>pri Li</i>. Oni povus forigi la du ripetitajn <i>pri</i>, sed tiam la stilo fariĝus malpli solena kaj malpli emocia.</p></li>

</ul>

<p id="i-9e8" class="tenu">Iafoje oni enkondukas apudmeton per <i>nome</i>, <i>tio estas</i> aŭ simila esprimo:</p>

<ul id="i-vmf" class="ekzlisto">

<li><p id="i-62a"><i>Mi renkontis <b>mian malamikon</b>, <strong>nome la mortiginton de mia patro</strong>.</i></p></li>

<li><p id="i-r1i"><i>Hodiaŭ mi ricevis <b>duoblan pagon</b>, <strong>tio estas cent dolarojn</strong>.</i> Mallongigo de: <i>Tio estas: mi ricevis cent dolarojn.</i> Principe <i>tio estas ...</i> estas aparta <a href="../frazospecoj/kompleksaj_frazoj.html#i-pc2">komentofrazo</a>, sed rolas praktike kiel apudmeto.</p></li>

</ul>

<p id="j-63m">Kiam apudmeto estas longa listo (kutime post dupunkto), plurfoja ripetado de N-finaĵo povas ŝajni peza: <i>Ni havas <b>diversajn servantojn</b>: <strong>kuiriston, ĉambristinon, infanistinon kaj veturigiston</strong>.</i><cite class="fonto" data-tde="fundamenta-ekzercaro,s53"><abbr title="Ekzercaro de la Fundamento, ekzerco 37 ⇗ Alklaku por vidi la kuntekston en la Tekstaro de Esperanto">FE.37</abbr></cite> Se oni volas eviti la kvarfojan ripetadon de N-finaĵo en la apudmeto, oni povas revortumi la frazon tiel, ke la ĉefvorto ne plu estas rekta objekto, ekz.: <i>Ĉe ni laboras <b>diversaj servantoj</b>: <strong>kuiristo, ĉambristino</strong> ...</i> Alia solvo estas fari apartan frazon el la apudmeto, ekz.: <i>Ni havas <b>diversajn servantojn</b>. Ili estas <strong>kuiristo, ĉambristino</strong> ...</i></p>

<p id="i-r7e" class="tenu">Ne konfuzu apudmetojn kun <a href="identiga.html">identigaj priskriboj</a>. Identiga priskribo povas aspekti simile al apudmeto, sed identiga priskribo neniam havu N-finaĵon aŭ alian rolmontrilon. Komparu la jenajn frazojn:</p>

<ul id="i-4cv" class="ekzlisto">

<li><p id="i-il4"><i>Mi renkontis <b>profesoron</b>, <strong>Paŭlon Jenkins</strong>.</i> (= <i>Mi renkontis profesoron. Mi renkontis Paŭlon Jenkins.</i>) <i>Paŭlon Jenkins</i> estas apudmeto. Rimarku, ke estas komo antaŭ la apudmeto. En la elparolo oni ordinare faras paŭzeton ĝuste tie.</p></li>

<li><p id="i-7mb"><i>Mi renkontis <b>profesoron</b> <strong>Paŭlo Jenkins</strong>.</i> (= <i>Mi renkontis tiun profesoron, kiu nomiĝas Paŭlo Jenkins.</i>) <i>Paŭlo Jenkins</i> estas identiga priskribo de <i>profesoron</i>. La tuta frazo estas ordinare elparolata kunece, sen paŭzeto antaŭ la identiga priskribo.</p></li>

</ul>

<p id="i-emc">Ankaŭ ne konfuzu apudmetojn kun la frazrolo <a href="../rolmontriloj/sen/alvoko.html">alvoko</a>, kiu ne havu rolmontrilon: <i>Sidigu vin <span class="ellasita-parto"><span data-teksto="(aŭ sidiĝu)">[...]</span></span>, <strong>sinjoro</strong>!</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> <i>Vin</i> kaj <i>sinjoro</i> estas la sama persono, sed <i>vin</i> estas objekto, kaj <i>sinjoro</i> estas alvoko.</p>

<p id="j-sog">Legu ankaŭ pri la uzo de <a href="../pronomoj/si/kompleksaj_frazoj.html#j-zc6"><i>si</i> kaj <i>sia</i> en apudmetoj</a>.</p>

<section class="sek2">

<h3 id="i-ncm">Apudmetita <i>ĉiu(j)</i>, <i>ambaŭ</i> aŭ <i>ĉio</i> <a class="permo" rel="bookmark" title="Legosigno" href="apudmeto.html#i-ncm">«</a></h3>

<p id="i-u8u" class="tenu"><a href="../oa-vortecaj_vortetoj/tabelvortoj_u.html"><i>Ĉiu(j)</i></a>, <a href="../oa-vortecaj_vortetoj/ambau.html"><i>ambaŭ</i></a> kaj <a href="../oa-vortecaj_vortetoj/tabelvortoj_o.html"><i>ĉio</i></a> povas esti klariga apudmeto de O-vorto aŭ persona pronomo. Se la O-vorto aŭ pronomo havas N-finaĵon, tiam ankaŭ la apudmeto havu tiun finaĵon (krom <i>ambaŭ</i>, kiu neniam povas havi N-finaĵon). Ĉi tiaj apudmetoj ne staras ĉiam tuj post la unua frazparto, sed ofte iom pli poste en la frazo:</p>

<ul id="i-cfk" class="ekzlisto">

<li><p id="i-m1g"><i><b>Ni</b> <strong>ĉiuj</strong> legas.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> = <i>Ni legas. Ĉiuj (el ni) legas.</i></p></li>

<li><p id="i-7bz"><i><b>Ili</b> <strong>ĉiuj</strong> sidas silente kaj skribas.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> = <i>Ili sidas. Ĉiuj (el ili) sidas.</i></p></li>

<li><p id="i-nk6"><i><b>Ni</b> <strong>ĉiuj</strong> kunvenis, por priparoli tre gravan aferon.</i><cite class="fonto" data-tde="fundamenta-ekzercaro,s58"><abbr title="Ekzercaro de la Fundamento, ekzerco 42 ⇗ Alklaku por vidi la kuntekston en la Tekstaro de Esperanto">FE.42</abbr></cite> = <i>Ni kunvenis. Ĉiuj el ni kunvenis.</i></p></li>

<li><p id="i-d1o"><i>Ŝi vidis, kiel <b>la cikonioj</b> forflugis, <strong>ĉiu</strong> aparte.</i><cite class="fonto" data-tde="fabeloj-de-andersen-3,o239,historio-de-la-jaro"><abbr title="Fabeloj de Andersen 3, paĝo 31 ⇗ Alklaku por vidi la kuntekston en la Tekstaro de Esperanto">FA3.31</abbr></cite> = <i>La cikonioj forflugis. Ĉiu unuopa cikonio forflugis aparte.</i></p></li>

<li><p id="i-lf1"><i><b>La kolonoj</b> havis <strong>ĉiu</strong> la alton de dek ok ulnoj.</i><cite class="fonto" data-tde="malnova-testamento,ar12605,mtlibro24"><abbr title="Jeremia, ĉapitro 52 ⇗ Alklaku por vidi la kuntekston en la Tekstaro de Esperanto">Jr.52</abbr></cite> Ĉiu unuopa kolono estis tiel alta.</p></li>

<li><p id="i-rgz"><i><b>La ŝipanoj</b> ektimis kaj komencis voki <strong>ĉiu</strong> al sia dio.</i><cite class="fonto" data-tde="malnova-testamento,ar13107,mtlibro32"><abbr title="Jona, ĉapitro 1 ⇗ Alklaku por vidi la kuntekston en la Tekstaro de Esperanto">Jn.1</abbr></cite> Ĉiu el la ŝipanoj vokis al sia propra dio.</p></li>

<li><p id="i-b12"><i><b>Vin</b> <strong>ĉiujn</strong> mi kore salutas.</i><cite class="fonto" data-tde="la-rabistoj,da1498,la-rabistoj-4"><abbr title="La Rabistoj, paĝo 90 ⇗ Alklaku por vidi la kuntekston en la Tekstaro de Esperanto">Rt.90</abbr></cite> = <i>Mi salutas vin. Mi salutas ĉiujn (el vi).</i></p></li>

<li><p id="i-c8b"><i><b>Miajn sagojn</b> Mi <strong>ĉiujn</strong> eluzos kontraŭ ilin.</i><cite class="fonto" data-tde="malnova-testamento,ar1019,mtlibro5"><abbr title="Readmono, ĉapitro 32 ⇗ Alklaku por vidi la kuntekston en la Tekstaro de Esperanto">Re.32</abbr></cite> = <i>Mi eluzos miajn sagojn. Mi eluzos ĉiujn (el la sagoj).</i></p></li>

<li><p id="i-ajc"><i><b>Ili</b> <strong>ambaŭ</strong> estis bonaj homoj.</i><cite class="fonto" data-tde="fabeloj-de-andersen-1,m317,vojkamarado"><abbr title="Fabeloj de Andersen 1, paĝo 64 ⇗ Alklaku por vidi la kuntekston en la Tekstaro de Esperanto">FA1.64</abbr></cite> = <i>Ili estis bonaj homoj. Ambaŭ (el ili) estis bonaj homoj.</i></p></li>

<li><p id="i-jef"><i><b>Senkulpulon</b> kaj <b>malpiulon</b> Li <strong>ambaŭ</strong> pereigas.</i><cite class="fonto" data-tde="malnova-testamento,ar2659,mtlibro18"><abbr title="Ijob, ĉapitro 9 ⇗ Alklaku por vidi la kuntekston en la Tekstaro de Esperanto">Ij.9</abbr></cite> = <i>Li pereigas senkulpulon kaj malpiulon. Li pereigas ambaŭ (el ili).</i></p></li>

<li><p id="i-78c"><i><b>Tio</b> estas <strong>ĉio</strong> tre bona.</i> = <i>Tio estas tre bona. Ĉio (el tio) estas tre bona.</i> <i>Ĉio</i> povas aperi kiel apudmeto nur de la vorteto <i>tio</i>.</p></li>

</ul>

</section>

<section class="sek2">

<h3 id="i-811">Kunskriboj <a class="permo" rel="bookmark" title="Legosigno" href="apudmeto.html#i-811">«</a></h3>

<p id="i-b61" class="tenu">Speciala formo de apudmeto estas kunskribo. En kunskribo pluraj (plej ofte du) samspecaj vortoj kunlaboras por esprimi ion specialan. La apartaj vortoj en kunskribo preskaŭ fariĝas unu kunmetita vorto. Oni ofte elparolas ilin senpaŭze (kvazaŭ unuvorte), kaj oni ordinare skribas ilin skribi kune, sed kun dividostreko. Tamen ne temas pri veraj kunmetaĵoj. Gramatike oni plej ofte traktas tian kunskribon kiel du (iafoje pli ol du) apartajn vortojn:</p>

<ul id="i-g19" class="ekzlisto">

<li><p id="i-6nn"><i>Post longa vico da batalado kaj suferoj la “<strong>buboj-fantaziuloj</strong>” atingis la celon.</i><cite class="fonto" data-tde="esenco-kaj-estonteco,l5"><abbr title="Fundamenta Krestomatio, paĝo 154 ⇗ Alklaku por vidi la kuntekston en la Tekstaro de Esperanto">FK.154</abbr></cite> Ili estis kaj buboj kaj fantaziuloj. La uzo de J-finaĵo ĉe ambaŭ partoj de la kunskribo montras, ke temas vere pri du apartaj vortoj. Se estus vera kunmetaĵo, oni skribus <i>bubo(-)fantaziuloj</i>.</p></li>

<li><p id="i-34n"><i>Pri ĉiu peco de tiu ĉi <strong>gramatiko-vortaro</strong> mi montros, kian formon mi donus al ĝi, se mi komencus la kreadon de la lingvo nun.</i><cite class="fonto" data-tde="originala-verkaro,dm641"><abbr title="Originala Verkaro, paĝo 186 ⇗ Alklaku por vidi la kuntekston en la Tekstaro de Esperanto">OV.186</abbr></cite> La lingvo estas rigardata kiel kunaĵo de gramatiko kaj vortaro.</p></li>

<li><p id="i-lm7"><i>Pluraj <strong>ŝtatoj-membroj</strong> informis pri sia preteco ampleksigi la instruadon de Esperanto.</i> = <i>... ŝtatoj, kiuj estas membroj<span class="klariga-aldono"> [de UNESKO]</span>...</i> Kaj <i>ŝtatoj</i>, kaj <i>membroj</i> havas J-finaĵon, ĉar ili estas du apartaj vortoj.</p></li>

<li><p id="i-cli"><i>UNESKO petas tiujn <strong>ŝtatojn-membrojn</strong> informadi pri la rezultoj.</i> Ambaŭ vortoj ricevas N-finaĵon, ĉar ili estas apartaj vortoj, kaj ambaŭ estas objekto: <i>... petas tiujn ŝtatojn ...</i> + <i>... petas tiujn membrojn ...</i></p></li>

</ul>

<p id="j-bpa">Iafoje oni disskribas tiajn esprimojn, do kun spaceto anstataŭ dividostreko: <i>oni donadis ĝin al la <strong>oficistoj laborgvidantoj</strong>, por ke ili rebonigu per tio la domon de la Eternulo</i><cite class="fonto" data-tde="malnova-testamento,ar2036,mtlibro12"><abbr title="Reĝoj 1, ĉapitro 12 ⇗ Alklaku por vidi la kuntekston en la Tekstaro de Esperanto">Rĝ1.12</abbr></cite> = <i>oficistoj-laborgvidantoj</i>.</p>

<p id="i-e4u">Se oni skribus ekz. <i>ŝtatoj kaj membroj</i> oni povus eble miskompreni, ke temas pri ŝtatoj (kiuj eble ne estas membroj) kaj membroj (kiuj eble ne estas ŝtatoj). <i>Ŝtataj membroj</i> povus eble miskompreniĝi, kiel “membroj, kiuj iel apartenas al ŝtatoj”. Tia ĉi precizemo estas karakteriza por administra stilo. Normale tamen sufiĉas simpla vorto kiel <i>membroŝtatoj</i> aŭ la tute bona esprimo <i>membraj ŝtatoj</i>.</p>

<p id="i-boa" class="tenu">Kunskribado de A-vortoj montras, ke la diversaj A-vortoj kune esprimas ion specialan:</p>

<ul id="i-fza" class="ekzlisto">

<li><p id="i-td8"><i>La franca flago estas <strong>blua-blanka-ruĝa</strong>.</i> Oni povus ankaŭ diri <i>blua, blanka kaj ruĝa</i>, sed la kunskriba formo montras, ke temas pri unueca difinita kolorkombino.</p></li>

<li><p id="i-t37"><i>La fotoj ne estis koloraj, sed <strong>nigraj-blankaj</strong>.</i> Oni povus ankaŭ diri <i>nigraj kaj blankaj</i>, sed <i>nigraj-blankaj</i> pli emfazas la kontraston al <i>koloraj</i>. Temas pri certa speco de foto.</p></li>

</ul>

<p id="i-m3m">Kunskriboj de O-vortoj kaj A-vortoj estas limokazoj inter apartaj kaj kunmetitaj vortoj. Normale oni traktas ilin kiel apartajn vortojn, kaj aldonas laŭbezone J kaj N ĉe ĉiu parto. Sed iafoje oni traktas ilin kiel verajn kunmetaĵojn, kaj almetas J kaj N nur ĉe la lasta parto: <i>Pliiĝis la nombro de <strong>membro-abonantoj</strong>.</i> <i>Li faris fotojn <strong>nigra-blankajn</strong>.</i> <i>Mi analizos sisteme kaj radikale la tutan <strong>gramatiko-vortaron</strong> de nia lingvo.</i><cite class="fonto" data-tde="originala-verkaro,dm641"><abbr title="Originala Verkaro, paĝo 186 ⇗ Alklaku por vidi la kuntekston en la Tekstaro de Esperanto">OV.186</abbr></cite></p>

<p id="i-asc" class="tenu">Kunskribo de E-vortoj kaj vortetoj ofte montras heziton. Oni kunskribas du kontraŭajn vortojn por esprimi, ke estas necerte, kiu el ili validas. Normale temas pri fiksitaj esprimoj:</p>

<ul id="i-56l" class="ekzlisto">

<li><p id="i-ksh"><i>Kio estos, tio estos, mi provos <strong>trafe-maltrafe</strong>.</i><cite class="fonto" data-tde="la-revizoro,am522,la-revizoro-akto-2"><abbr title="La Revizoro, paĝo 31 ⇗ Alklaku por vidi la kuntekston en la Tekstaro de Esperanto">Rz.31</abbr></cite> = <i>... mi provos, ĉu trafe, ĉu maltrafe, laŭ ŝanco.</i></p></li>

<li><p id="i-tru"><i><strong>Vole-ne-vole</strong> li devis konsenti.</i><cite class="fonto" data-tde="fabeloj-de-andersen-2,n1100,la-ombro"><abbr title="Fabeloj de Andersen 2, paĝo 140 ⇗ Alklaku por vidi la kuntekston en la Tekstaro de Esperanto">FA2.140</abbr></cite> = <i>Ĉu vole, ĉu ne-vole, li devis konsenti.</i></p></li>

<li><p id="i-zg5"><i><strong>Pli-malpli</strong> unu horon poste Marta eniris en sian ĉambreton en la mansardo.</i><cite class="fonto" data-tde="marta,as383,Marta-3"><abbr title="Marta, paĝo 51 ⇗ Alklaku por vidi la kuntekston en la Tekstaro de Esperanto">M.51</abbr></cite> = <i>Proksimume unu horon poste ...</i> Iafoje oni povus same bone diri <i>pli aŭ malpli</i>, sed tio ne havas vere la signifon <i>proksimume</i>.</p></li>

</ul>

<p id="j-ran">Simile oni iafoje kunskribas nombrojn por esprimi heziton: <i>Ĉe la rando de la arbaro, inter <strong>tri-kvar</strong> domoj, estis starigita stango, alta kiel masto.</i><cite class="fonto" data-tde="fabeloj-de-andersen-3,o970"><abbr title="Fabeloj de Andersen 3, paĝo 128 ⇗ Alklaku por vidi la kuntekston en la Tekstaro de Esperanto">FA3.128</abbr></cite> = <i>... inter tri aŭ kvar domoj ...</i>. La nombro estas malcerta.</p>

<p id="i-1ni">Iafoje oni kunskribas E-vorton kun A-vorto, kiun ĝi rekte priskribas, por iel montri pli kunecan signifon: <i>ore purpura</i> <span class="sago">→</span> <i><strong>ore-purpura</strong></i>, <i>religio komune homa</i> <span class="sago">→</span> <i>religio <strong>komune-homa</strong></i><cite class="fonto" data-tde="dogmoj-de-hilelismo,g32"><abbr title="Originala Verkaro, paĝo 320 ⇗ Alklaku por vidi la kuntekston en la Tekstaro de Esperanto">OV.320</abbr></cite>. Sola diferenco inter la disskribitaj formoj kaj la kunskribitaj estas, ke la kunskribitaj iel montras pli specialajn ideojn. Tiaj kunskriboj estas nuntempe maloftaj. Oni prefere evitu ilin.</p>

</section>

<section class="sek2">

<h3 id="i-n2a">Komentaj apudmetoj <a class="permo" rel="bookmark" title="Legosigno" href="apudmeto.html#i-n2a">«</a></h3>

<p id="i-erf" class="tenu">Iafoje oni uzas apudmetitajn frazpartojn, kiuj ne montras la saman aferon, sed kiuj aldonas ian informon pri la afero. Plej ofte temas pri loko, kie la afero troviĝas, aŭ de kie ĝi devenas. Tiaj komentaj apudmetoj neniam havas N-finaĵon. Oni povus rigardi tiajn apudmetojn kiel mallongigitajn subfrazojn:</p>

<ul id="i-2tg" class="ekzlisto">

<li><p id="i-2m4"><i>Prelegis interalie profesoro Kiselman, <strong>Svedujo</strong>.</i> = <i>... Kiselman, kiu venas el Svedujo.</i> Oni ankaŭ povas diri: <i>... Kiselman el Svedujo.</i></p></li>

<li><p id="i-alz"><i>Li naskiĝis en Varburgo, <strong>Vestfalio</strong>.</i> = <i>... Varburgo, kiu troviĝas en Vestfalio.</i> Ankaŭ: <i>... Varburgo en Vestfalio.</i></p></li>

<li><p id="i-kv5"><i>Ni vizitis Tokion, <strong>Japanujo</strong>.</i> = <i>... Tokion, kiu troviĝas en Japanujo.</i> Aŭ: <i>... Tokion en Japanujo.</i></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/specialaj_priskriboj/apudmeto.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/specialaj_priskriboj/apudmeto.html">H-skribo</a></li><li><a href="https://x.bertilow.com/pmeg/gramatiko/specialaj_priskriboj/apudmeto.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>