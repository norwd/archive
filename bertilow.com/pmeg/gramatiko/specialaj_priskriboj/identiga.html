<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Identiga priskribo</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Perverba priskribo de objekto" href="perverba/objekto.html">
	<link rel="Next" title="Apudmeto" href="apudmeto.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="identiga.html">	
	<link rel="Alternate" hreflang="eo" href="identiga.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/specialaj_priskriboj/identiga.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/specialaj_priskriboj/identiga.html">	
	<link rel="Alternate" hreflang="x-default" href="identiga.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="identiga.html">Identiga priskribo</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="perverba/objekto.html" title="Perverba priskribo de objekto">Antaŭa paĝo</a></li><li id="PMEGSEKVA"><a rel="next" href="apudmeto.html" title="Apudmeto">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Specialaj priskriboj</a> / </span></div>

<section class="sek1">

<h2 id="i-aok"><span class="par">25.2.</span> Identiga priskribo</h2>

<p id="i-c88" class="tenu">O-vorta frazparto povas havi rektan priskribon, kiu montras la identecon de la afero, normale per ĝia propra nomo. Tia <strong>identiga priskribo</strong> staras ĉiam post sia ĉefvorto, kaj ne havu N-finaĵon aŭ rolvorteton:</p>

<ul id="i-ipu" class="ekzlisto">

<li><p id="i-ps3"><i>Tio estis en la <b>monato</b> <strong>Majo</strong>.</i><cite class="fonto" data-tde="fabeloj-de-andersen-3,o161,ekzistas-diferenco"><abbr title="Fabeloj de Andersen 3, paĝo 18 ⇗ Alklaku por vidi la kuntekston en la Tekstaro de Esperanto">FA3.18</abbr></cite> La monato nomiĝas “Majo”. <i>Majo</i> estas identiga priskribo de la vorto <i>monato</i>.</p></li>

<li><p id="i-hj7"><i>Esperantisto estas nomata ĉiu persono, kiu uzas la <b>lingvon</b> <strong>Esperanto</strong>.</i><cite class="fonto" data-tde="paroladoj-de-zamenhof,bc94"><abbr title="Originala Verkaro, paĝo 238 ⇗ Alklaku por vidi la kuntekston en la Tekstaro de Esperanto">OV.238</abbr></cite> <i>Esperanto</i> estas la propra nomo de la lingvo. Kvankam <i>lingvon</i> havas N-finaĵon, la identiga priskribo ne havu tiun finaĵon.</p></li>

<li><p id="i-n3n"><i>Ĝis morgaŭ li devis ellerni parkere ĉiujn urbojn en la <b>provinco</b> <strong>Zelando</strong>.</i><cite class="fonto" data-tde="fabeloj-de-andersen-2,n1031,malgranda-tuk"><abbr title="Fabeloj de Andersen 2, paĝo 130 ⇗ Alklaku por vidi la kuntekston en la Tekstaro de Esperanto">FA2.130</abbr></cite></p></li>

<li><p id="i-1fd"><i>La <b>Florencano</b> <strong>Angiolo Bronzino</strong> pentris tiun bildon.</i><cite class="fonto" data-tde="fabeloj-de-andersen-1,m1054,kupra-porko"><abbr title="Fabeloj de Andersen 1, paĝo 214 ⇗ Alklaku por vidi la kuntekston en la Tekstaro de Esperanto">FA1.214</abbr></cite></p></li>

<li><p id="i-aga"><i>Ni vizitis la <b>urbon</b> <strong>Parizo</strong>.</i></p></li>

<li><p id="i-c5g"><i>La ĉefurbo de Britujo estas Londono, sed ankaŭ en Kanado kaj Usono oni havas <b>urbojn</b> <strong>Londono</strong>.</i></p></li>

<li><p id="i-tb1"><i>La <b>artikolo</b> <strong>“la”</strong> estas uzata tiam, kiam ni parolas pri personoj aŭ objektoj konataj.</i><cite class="fonto" data-tde="fundamenta-ekzercaro,s43"><abbr title="Ekzercaro de la Fundamento, ekzerco 27 ⇗ Alklaku por vidi la kuntekston en la Tekstaro de Esperanto">FE.27</abbr></cite></p></li>

<li><p id="i-4dg"><i>Tiu programero okazos en <b>salono</b> <strong>Zamenhof</strong>.</i> La salono estas nomata “Zamenhof”.</p></li>

</ul>

<p id="i-om5" class="tenu">Identigaj priskriboj ofte aperas post <a href="../difiniloj/la/propraj_nomoj.html#i-22j">titoloj</a> kaj similaj esprimoj:</p>

<ul id="i-p1h" class="ekzlisto">

<li><p id="i-39l"><i><b>Sinjoro</b> <strong>Petro</strong> kaj lia edzino tre amas miajn infanojn.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite></p></li>

<li><p id="i-cpt"><i>En la sekvanta mateno <b>patro</b> <strong>Giuseppe</strong> eliris.</i><cite class="fonto" data-tde="fabeloj-de-andersen-1,m1072,kupra-porko"><abbr title="Fabeloj de Andersen 1, paĝo 218 ⇗ Alklaku por vidi la kuntekston en la Tekstaro de Esperanto">FA1.218</abbr></cite></p></li>

<li><p id="i-73a"><i>Karlo vidis tie <b>profesoron</b> <strong>Paŭlo Jenkins</strong>.</i></p></li>

<li><p id="j-4n1"><i>domo <b>numero</b> <strong>naŭdek-sep</strong></i><cite class="fonto" data-tde="la-revizoro,am2115,la-revizoro-akto-5"><abbr title="La Revizoro, paĝo 95 ⇗ Alklaku por vidi la kuntekston en la Tekstaro de Esperanto">Rz.95</abbr></cite> Ĉi tie <i>naŭdek-sep</i> estas identiga priskribo de <i>numero</i>, kaj <i>numero</i> similas al titolo. Sed krome la tuta esprimo <i>numero naŭdek-sep</i> siavice estas identiga priskribo de la vorto <i>domo</i>.</p></li>

</ul>

<p id="i-o75">Oni povas ofte enmeti <i>kiu nomiĝas</i> antaŭ identiga priskribo: <i>la lingvon, kiu nomiĝas Esperanto</i>; <i>la provinco, kiu nomiĝas Zelando</i>; <i>la urbon, kiu nomiĝas Parizo</i>; <i>profesoron, kiu nomiĝas Paŭlo Jenkins</i>; <i>urbojn, kiuj nomiĝas Londono</i>.</p>

<section class="sek2">

<h3 id="i-vls">Malnova uzo <a class="permo" rel="bookmark" title="Legosigno" href="identiga.html#i-vls">«</a></h3>

<p id="i-n67">Zamenhof iafoje tamen uzis N-finaĵon ĉe identigaj priskriboj, ĉar liatempe la reguloj ankoraŭ ne estis klaraj: <i>Vi vidis iam <b>la knabon</b> <strong>Karolon</strong>.</i><cite class="fonto" data-tde="la-rabistoj,da1498,la-rabistoj-4"><abbr title="La Rabistoj, paĝo 91 ⇗ Alklaku por vidi la kuntekston en la Tekstaro de Esperanto">Rt.91</abbr></cite> <i>Li atingis la ĉarmegan <b>urbon</b> <strong>Nurenbergon</strong>.</i><cite class="fonto" data-tde="fabeloj-de-andersen-3,o475,sub-la-saliko"><abbr title="Fabeloj de Andersen 3, paĝo 62 ⇗ Alklaku por vidi la kuntekston en la Tekstaro de Esperanto">FA3.62</abbr></cite> Se oni nun dirus ekz. <i>la knabon <strong>Karolon</strong></i>, oni komprenus, ke la knabo nomiĝas ĝuste “Karolon”, ne “Karolo”.</p>

</section>

<section class="sek2">

<h3 id="i-err"><i>De</i> <a class="permo" rel="bookmark" title="Legosigno" href="identiga.html#i-err">«</a></h3>

<p id="i-ui3">Ne uzu la rolvorteton <a href="../rolmontriloj/rolvortetoj/de/ne-aga_o-vorto.html"><i>de</i></a> antaŭ identiga priskribo: <i>*la urbo <strong>de</strong> Nov-Jorko*</i>, <i>*la ŝtato <strong>de</strong> Kalifornio*</i>, <i>*la popola respubliko <strong>de</strong> Ĉinio*</i>. <i>De</i> en tiaj esprimoj povas nur montri apartenon: <i>la urbo, kiu apartenas al Nov-Jorko</i>, <i>la ŝtato, kiu apartenas al Kalifornio</i>.</p>

<p id="i-dj6" class="tenu"><i>De</i> povas tamen esti tute ĝusta en iaj esprimoj, kiuj similas al identigaj priskriboj, sed kiuj vere montras apartenon:</p>

<ul id="i-meo" class="ekzlisto">

<li><p id="i-k2g"><i>La rivero Misisipo enfluas en la golfon <strong>de Meksiko</strong>.</i> La golfo ne nomiĝas “Meksiko”, sed ĝi troviĝas apud la lando Meksiko.</p></li>

<li><p id="i-v89"><i>Anglujo estas unu parto de la Unuiĝinta Reĝlando <strong>de Britujo kaj Norda Irlando</strong>.</i> La reĝlando ne nomiĝas “Britujo kaj Norda Irlando”, sed konsistas el la du partoj Britujo kaj Norda Irlando.</p></li>

</ul>

<p id="i-s29" class="tenu">En iaj okazoj identiga priskribo kaj apartena <i>de</i>-priskribo povas tamen praktike egaliĝi:</p>

<ul id="i-6lf" class="ekzlisto">

<li><p id="i-56r"><i>Oni eldiras la nomon <strong>de Molière</strong>.</i><cite class="fonto" data-tde="fabeloj-de-andersen-3,o427,post-jarmiloj"><abbr title="Fabeloj de Andersen 3, paĝo 55 ⇗ Alklaku por vidi la kuntekston en la Tekstaro de Esperanto">FA3.55</abbr></cite> = <i>... la nomon, kiu apartenis al Molière</i> ≈ <i>... la nomon Molière.</i></p></li>

<li><p id="i-hbl"><i>La titolon <strong>de honora prezidanto</strong> de via grupo mi danke akceptas.</i><cite class="fonto" data-tde="originala-verkaro,dm2213"><abbr title="Originala Verkaro, paĝo 573 ⇗ Alklaku por vidi la kuntekston en la Tekstaro de Esperanto">OV.573</abbr></cite> = <i>La titolon, kiu apartenas al honora prezidanto ...</i> ≈ <i>La titolon “honora prezidanto”...</i></p></li>

</ul>

</section>

<section class="sek2">

<h3 id="i-rge">A-vorto <a class="permo" rel="bookmark" title="Legosigno" href="identiga.html#i-rge">«</a></h3>

<p id="i-2ke">Ankaŭ <a href="../difiniloj/la/propraj_nomoj.html#i-df4">A-vorto povas montri identecon, nomon</a>. Tiaj A-vortoj kondutas kiel ordinaraj A-vortaj priskriboj kaj devas ricevi N-finaĵon, se la ĉefvorto havas N: <i>Mi neniam vidis la <strong>Atlantikan</strong> Oceanon.</i> = <i>Mi neniam vidis la oceanon Atlantiko.</i></p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/specialaj_priskriboj/identiga.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/specialaj_priskriboj/identiga.html">H-skribo</a></li><li><a href="https://x.bertilow.com/pmeg/gramatiko/specialaj_priskriboj/identiga.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>