<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Aŭ”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Kaj" href="kaj.html">
	<link rel="Next" title="Sed" href="sed.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="au.html">	
	<link rel="Alternate" hreflang="eo" href="au.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/kunligaj_vortetoj/au.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/kunligaj_vortetoj/au.html">	
	<link rel="Alternate" hreflang="x-default" href="au.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="au.html"><i>Aŭ</i></a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="kaj.html" title="Kaj">Antaŭa paĝo</a></li><li id="PMEGSEKVA"><a rel="next" href="sed.html" title="Sed">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Kunligaj vortetoj</a> / </span></div>

<section class="sek1">

<h2 id="i-lrs"><span class="par">16.2.</span> <i>Aŭ</i></h2>

<p id="i-5sd" class="tenu"><i>Aŭ</i> funkcias same kiel <a href="kaj.html"><i>kaj</i></a>. Ĝi povas ligi la samajn aferojn en la samaj manieroj, sed <i>aŭ</i> montras, ke la ligitaj aferoj estas <strong>alternativoj</strong>. <i>Aŭ</i> montras, ke oni povas fari elekton inter la ligitaj aferoj, aŭ ke estas necerte, kiu el ili validas:</p>

<ul id="i-i49" class="ekzlisto">

<li><p id="i-k15"><i><b>Petro</b> <strong>aŭ</strong> <b>Karlo</b> laboras.</i> Du eblaj subjektoj. Unu el ili laboras, eventuale ambaŭ.</p></li>

<li><p id="i-zm2"><i>Ni povas manĝi <b>viandaĵon</b> <strong>aŭ</strong> <b>fiŝaĵon</b>. Kion vi preferas?</i> Elekto inter du rektaj objektoj.</p></li>

<li><p id="i-9tm"><i>Vi devas fari tion <b>per fosilo</b> <strong>aŭ</strong> <b>(per) hakilo</b>.</i> Elekto inter du iloj.</p></li>

<li><p id="i-4az"><i>Ĝi estis <b>ruĝa</b> <strong>aŭ</strong> <b>flava</b>. Mi ne memoras klare.</i> Du alternativaj perverbaj priskriboj.</p></li>

<li><p id="i-min"><i>Mi povas <b>france</b> <strong>aŭ</strong> <b>itale</b> paroli. Vi elektu!</i> Elekto inter du manieroj.</p></li>

<li><p id="i-n13"><i>Mi konstruus <b>lignan</b> <strong>aŭ</strong> <b>ŝtonan</b> domon.</i> Elekto inter du ecoj.</p></li>

<li><p id="i-92i"><i>Mi ŝatus loĝi en domo <b>sur monto</b> <strong>aŭ</strong> <b>ĉe maro</b>.</i> Elekto inter du lokoj.</p></li>

<li><p id="i-k8t"><i>Ĉu estas eble konstrui aŭton kun <b>kvin</b> <strong>aŭ</strong> <b>ses</b> radoj?</i> Elekto inter du nombroj.</p></li>

<li><p id="i-org"><i>La kato troviĝas <b>sur</b> <strong>aŭ</strong> <b>sub</b> la domo.</i> Elekto inter du pozicioj.</p></li>

</ul>

<section class="sek2">

<h3 id="j-5r4">Pli ol du elementoj <a class="permo" rel="bookmark" title="Legosigno" href="au.html#j-5r4">«</a></h3>

<p id="j-ck3" class="tenu">Se estas pli ol du elementoj en tia listo, oni kutime metas <i>aŭ</i> nur antaŭ la lasta, precipe se estas tre longa elnombrado de aferoj. Tie, kie mankas <i>aŭ</i>, oni elparole povas iomete paŭzi. Skribe oni tie metas komon:</p>

<ul id="i-75v" class="ekzlisto">

<li><p id="i-z8s"><i>Vi povas vojaĝi per <b>trajno</b>, <b>buso</b>, <b>aŭto</b> <strong>aŭ</strong> <b>biciklo</b>.</i></p></li>

<li><p id="i-eoh"><i>Kiu povas helpi min? Eble <b>Karlo</b>, <b>Petro</b> <strong>aŭ</strong> <b>Elizabeto</b>.</i></p></li>

<li><p id="i-luj"><i>Ĉu vi volas glaciaĵon <b>citronan</b>, <b>ĉokoladan</b>, <b>fragan</b> <strong>aŭ</strong> <b>vanilan</b>?</i></p></li>

</ul>

<p id="j-mme">Legu ankaŭ pri <a href="../specialaj_priskriboj/apudmeto.html#j-63m">evitado de N-finaĵo en apudmeto, kiu estas longa listo</a>.</p>

</section>

<section class="sek2">

<h3 id="j-gr8"><i>Aŭ</i> inter tutaj frazoj <a class="permo" rel="bookmark" title="Legosigno" href="au.html#j-gr8">«</a></h3>

<p id="i-kdh" class="tenu"><i>Aŭ</i> povas ligi tutajn frazojn, kiuj iamaniere kunapartenas. La ligitaj frazoj devas esti samspecaj. Aŭ ili ĉiuj estas ĉeffrazoj, aŭ ili ĉiuj estas subfrazoj:</p>

<ul id="i-9oh" class="ekzlisto">

<li><p id="i-7sn"><i><b>Ĉu mi kapablas plenumi tiajn laborojn</b> <strong>aŭ</strong> <b>ĉu mi ne kapablas</b>?</i><cite class="fonto" data-tde="marta,as932,Marta-9"><abbr title="Marta, paĝo 133 ⇗ Alklaku por vidi la kuntekston en la Tekstaro de Esperanto">M.133</abbr></cite></p></li>

<li><p id="i-t3s"><i>La <span class="ellasita-parto"><span data-teksto="kun ŝi renkontiĝantaj kaj de ŝi dispuŝataj">[...]</span></span> pasantoj <span class="ellasita-parto"><span data-teksto="komence rigardis ŝin kun miro aŭ timo, eĉ">[...]</span></span> forflankiĝis antaŭ ŝi, supozante, <b>ke ŝi estas frenezulino</b> <strong>aŭ</strong> <b>ke ŝi havas ian urĝegan bezonon rapidi</b>.</i><cite class="fonto" data-tde="marta,as1535,Marta-13"><abbr title="Marta, paĝo 210 ⇗ Alklaku por vidi la kuntekston en la Tekstaro de Esperanto">M.210</abbr></cite></p></li>

<li><p id="i-ulr"><i>Ŝi ne sciis, <b>ĉu ŝi nur sonĝis</b> <strong>aŭ</strong> <b>ĉu tio estis efektivaĵo</b>.</i><cite class="fonto" data-tde="fabeloj-de-andersen-1,m789,sovaghaj-cignoj"><abbr title="Fabeloj de Andersen 1, paĝo 163 ⇗ Alklaku por vidi la kuntekston en la Tekstaro de Esperanto">FA1.163</abbr></cite></p></li>

<li><p id="i-g54"><i>Glaso de vino estas glaso, <b>en kiu antaŭe sin trovis vino</b>, <strong>aŭ</strong> <b>kiun oni uzas por vino</b>.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite></p></li>

</ul>

<p id="j-ci3">Kiam pluraj frazoj estas ligitaj, oni ofte povas <a href="../frazospecoj/mallongigitaj_frazoj.html#i-bhz">forlasi frazelementojn, kiuj aperas en ĉiuj frazoj</a>. Tio tamen ne ĉiam estas ebla.</p>

</section>

<section class="sek2">

<h3 id="i-pun">Ekskluziva kaj inkluziva <i>aŭ</i> <a class="permo" rel="bookmark" title="Legosigno" href="au.html#i-pun">«</a></h3>

<p id="i-59m" class="tenu">Normale <i>aŭ</i> estas ekskluziva. Tio signifas, ke nur unu el la alternativoj povas validi. Iafoje tamen <i>aŭ</i> estas inkluziva. Tiam ĝi permesas, ke oni elektu pli ol unu el la alternativoj (eventuale eĉ ĉiujn). Ĉu <i>aŭ</i> estas inkluziva aŭ ekskluziva, montras la kunteksto:</p>

<ul id="i-g2e" class="ekzlisto">

<li><p id="i-pcl"><i>Ĉu hodiaŭ estas <b>varme</b> <strong>aŭ</strong> <b>malvarme</b>?</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 25 ⇗ Alklaku por vidi la kuntekston en la Tekstaro de Esperanto">FE.25</abbr></cite> Normale ne povas esti kaj varme kaj malvarme samtempe (en la sama loko).</p></li>

<li><p id="i-nms"><i><b>Vi povas dormi en la gastlito</b>, <strong>aŭ</strong> <b>vi povas serĉi hotelon</b>.</i> Normale ne estus eble elekti ambaŭ.</p></li>

<li><p id="i-f19"><i>Ĉu vi volas <b>kafon</b> <strong>aŭ</strong> <b>teon</b>?</i> La demandanto verŝajne intencas, ke la demandato elektu nur unu trinkaĵon, ne ambaŭ.</p></li>

<li><p id="i-vk7"><i>Estu apud la reĝo, kiam li <b>eniros</b> <strong>aŭ</strong> <b>eliros</b>.</i><cite class="fonto" data-tde="malnova-testamento,ar2260,mtlibro14"><abbr title="Kroniko 2, ĉapitro 23 ⇗ Alklaku por vidi la kuntekston en la Tekstaro de Esperanto">Kr2.23</abbr></cite> Ja estas eble esti apud la reĝo, kaj kiam li eniros, kaj kiam li eliros (sed ne samtempe).</p></li>

<li><p id="i-fj6"><i><b>Ni povas kuiri omleton</b>, <strong>aŭ</strong> <b>ni povas fari salaton</b>.</i> Teorie oni povus fari ambaŭ, sed oni normale komprenas, ke oni devas elekti unu el la alternativoj. La inkluziva senco tamen estas ebla. Por montri klare la eblon elekti ambaŭ estas plej bone rekte diri tion: <i><b>Ni povas kuiri omleton</b>, (<strong>aŭ</strong>) <b>ni povas fari salaton</b>, <strong>aŭ</strong> <b>ni povas fari ambaŭ</b>.</i></p></li>

</ul>

<p id="i-7vu">Por klare montri, ke <i>aŭ</i> estas ekskluziva, oni povas uzi <a href="../kombinitaj_vortetoj/au_au.html"><i>aŭ</i> antaŭ ĉiu alternativo</a>.</p>

<p id="i-8pj">Por montri, ke <i>aŭ</i> estas inkluziva, oni iafoje, precipe en skriba lingvo, uzas la esprimon <i>kaj/aŭ</i>: <i>La vojaĝo okazos per <b>trajno</b> <strong>kaj/aŭ</strong> <b>buso</b>.</i> = <i>La vojaĝo okazos per trajno <strong>aŭ</strong> buso, <strong>aŭ</strong> per trajno <strong>kaj</strong> buso.</i> <i>La vojaĝo okazos per trajno <strong>aŭ</strong> buso <strong>aŭ</strong> ambaŭ.</i> Aperis duboj, kiel elparoli <i>kaj/aŭ</i>. La suprenstreko reprezentas la signifon <i>aŭ</i>, sed oni malemas diri <i>kaj aŭ aŭ</i>. Pli volonte oni diras simple <i>kaj aŭ</i>, sed tion iuj opinias tro mallogika. Normale oni ne uzas <i>kaj/aŭ</i> en la parola lingvo, nur en la skriba. Ŝajnas rekomendinde eviti <i>kaj/aŭ</i> ankaŭ en skriba uzo. Pli bone estas rekte eldiri la eblon elekti ĉiujn alternativojn.</p>

<p id="i-jgd">La okazintaj provoj enkonduki la novan vorton <i>*kaŭ*°</i> por <i>kaj/aŭ</i> estas senesperaj.</p>

</section>

<section class="sek2">

<h3 id="i-rsd"><i>Aŭ</i> post neo <a class="permo" rel="bookmark" title="Legosigno" href="au.html#i-rsd">«</a></h3>

<p id="i-mde" class="tenu">Kiam <i>aŭ</i> aperas post neado, ĝi logike egalas al <a href="../neado.html#i-nzv"><i>nek</i></a>:</p>

<ul id="i-jkp" class="ekzlisto">

<li><p id="i-3m8"><i>Li neniam fumas <strong>aŭ</strong> drinkas.</i> La nea vorto <i>neniam</i> rilatas al <i>fumas aŭ drinkas</i> kune. = <i>Li neniam fumas <strong>nek</strong> drinkas.</i></p></li>

</ul>

<p id="i-g67">Se oni uzas <i>kaj</i>, la signifo ŝanĝiĝas: <i>Li neniam fumas <strong>kaj</strong> drinkas.</i> Li neniam faras ambaŭ agojn samtempe, sed eble li faras ilin aparte.</p>

</section>

<section class="sek2">

<h3 id="i-4kd"><i>Aŭ ... aŭ</i> <a class="permo" rel="bookmark" title="Legosigno" href="au.html#i-4kd">«</a></h3>

<p id="i-bti">Se oni metas <i>aŭ</i> ankaŭ antaŭ la unua afero, oni montras, ke la prezentitaj alternativoj estas nepre la solaj. Devas esti unu el ili, neniu alia. Legu pri <i>aŭ ... aŭ</i> en la klarigoj pri <a href="../kombinitaj_vortetoj/au_au.html">kombinitaj vortetoj</a>.</p>

</section>

<section class="sek2">

<h3 id="i-43i">Specialaj uzoj de <i>aŭ</i> <a class="permo" rel="bookmark" title="Legosigno" href="au.html#i-43i">«</a></h3>

<p id="i-r8i" class="tenu"><i>Aŭ</i> povas montri alternativan nomon de la sama afero:</p>

<ul id="i-865" class="ekzlisto">

<li><p id="i-tp6"><i>La <b>makropo</b> <strong>aŭ</strong> <b>kanguruo</b> estas aŭstralia besto.</i> <i>Makropo</i> kaj <i>kanguruo</i> estas tute samsignifaj vortoj. En tiaj ĉi okazoj oni normale ne ripetas eventualan <i>la</i> antaŭ la dua nomo.</p></li>

<li><p id="i-316"><i><b>Patriotismo</b> <strong>aŭ</strong> <b>servado al la patrujo</b> mi nomas nur la servadon al la bono de ĉiuj miaj samregnanoj.</i><cite class="fonto" data-tde="dogmoj-de-hilelismo,g22"><abbr title="Originala Verkaro, paĝo 318 ⇗ Alklaku por vidi la kuntekston en la Tekstaro de Esperanto">OV.318</abbr></cite> La du esprimoj estas malsamaj nomoj de la sama afero.</p></li>

</ul>

<p id="i-fgd" class="tenu">Iafoje la dua nomo povas esti pli bona alternativo. Oni aldonas ĝin pli-malpli kiel korekton. Por emfazi, ke temas pri korekto, oni povas aldoni <i>pli bone</i>, <i>pli vere</i>, <i>pli ĝuste</i>, <i>pli trafe</i>, <i>prefere</i> aŭ similan esprimon:</p>

<ul id="i-6gl" class="ekzlisto">

<li><p id="i-3de"><i>Kun ĉi tiuj vortoj <b>eniris</b>, <strong>aŭ pli vere</strong> <b>enĵetis sin</b> en la ĉambron virino.</i><cite class="fonto" data-tde="marta,as178,Marta-2"><abbr title="Marta, paĝo 27 ⇗ Alklaku por vidi la kuntekston en la Tekstaro de Esperanto">M.27</abbr></cite> <i>Eniris</i> ne estis sufiĉe trafa esprimo.</p></li>

</ul>

<p id="i-5ht" class="tenu">Iafoje <i>aŭ</i> montras, kio okazus, se la antaŭa alternativo ne efektiviĝus:</p>

<ul id="i-tfm" class="ekzlisto">

<li><p id="i-iva"><i><b>Iru</b>, mi diras, <strong>aŭ</strong> <b>mi trapikos vin trae</b>.</i><cite class="fonto" data-tde="la-rabistoj,da2236,la-rabistoj-5"><abbr title="La Rabistoj, paĝo 132 ⇗ Alklaku por vidi la kuntekston en la Tekstaro de Esperanto">Rt.132</abbr></cite> = <i>Iru, mi diras. Se vi ne iros, mi trapikos vin trae.</i></p></li>

<li><p id="i-kvm"><i><b>Enŝaltu la radion</b>, <strong>aŭ</strong> <b>ni maltrafos la novaĵojn</b>.</i> = <i>Se vi ne enŝaltos la radion, ni maltrafos la novaĵojn.</i></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/kunligaj_vortetoj/au.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/kunligaj_vortetoj/au.html">H-skribo</a></li><li><a href="https://x.bertilow.com/pmeg/gramatiko/kunligaj_vortetoj/au.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>