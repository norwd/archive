<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Citaĵoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Majuskloj ĉe propraj nomoj" href="propraj_nomoj/majuskloj.html">
	<link rel="Next" title="Vortfarado" href="../vortfarado/index.html">
	<link rel="Help" title="Gramatika vortareto" href="../aldonoj/gramatika_vortareto.html">
	<link rel="Help" title="Simboloj kaj mallongigoj" href="../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../elshutebla/index.html">
	<link rel="Alternate" title="Libro" href="../libro.html">
	<link rel="Canonical" href="citajhoj.html">	
	<link rel="Alternate" hreflang="eo" href="citajhoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/citajhoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/citajhoj.html">	
	<link rel="Alternate" hreflang="x-default" href="citajhoj.html">	
	<link rel="Preload" href="../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="citajhoj.html">Citaĵoj</a></div></div></li><li class="pmeg"><a href="../index.html">Ĉefpaĝo</a></li><li id="PMEGELSHUTEBLA"><a href="../elshutebla/index.html">Elŝutebla PMEG</a></li><li class="pmeglibro"><a href="../libro.html">PMEG kiel libro</a></li><li><a href="../enhavo.html">Enhavo</a></li><li id="PMEGDETALAENHAVO"><a href="../detala_enhavo.html">Detala enhavo</a></li><li><a href="../indekso/index.html">Indekso</a></li><li><a href="../menuo.html">Menuo</a></li><li id="PMEGANTAUA"><a rel="prev" href="propraj_nomoj/majuskloj.html" title="Majuskloj ĉe propraj nomoj">Antaŭa paĝo</a></li><li id="PMEGSEKVA"><a rel="next" href="../vortfarado/index.html" title="Vortfarado">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../index.html"><img id="pomego_bildeto" src="../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="index.html">Gramatiko</a> / </span></div>

<section class="sek1">

<h2 id="i-k52"><span class="par">36.</span> Citaĵoj</h2>

<p id="i-b1d">Kiam vortoj estas citataj, ili povas roli tiel, kiel ili laŭ finaĵoj kaj ordinaraj reguloj normale ne povus roli. Citataj vortoj ofte ne estas uzataj en normala maniero por reprezenti ian signifon. Ili reprezentas nur sin mem. Ĉiaj ajn vortoj, vortetoj, frazoj, frazpartoj aŭ aliaj esprimoj povas aperi kiel citaĵo. Eĉ alilingvaj esprimoj povas tiel aperi.</p>

<p id="i-6nr">Citaĵoj ĉiam rolas O-vortece. Ili povas havi tiajn priskribojn, kiajn povas havi O-vorto. Ili povas havi la artikolon <i>la</i> aŭ alian difinilon. Ili povas havi rolvorteton, sed ne N-finaĵon (krom se la N-finaĵo mem estas parto de la citaĵo).</p>

<p id="i-jns">Citaĵoj ofte aperas inter citiloj aŭ alimaniere apartigite de la ordinaraj vortoj (ekz. per specialaj litertipoj), sed iafoje oni ne uzas tian apartigan rimedon.</p>

<p id="i-3o6" class="tenu">Ofte oni uzas anoncesprimon (<i>la vorto</i>, <i>la ideo</i>, <i>la nomo</i>) antaŭ citaĵo. Se aperas anoncesprimo, ĝi transprenas ĉiujn eventualajn priskribojn, difinilojn kaj rolmontrilojn. La citaĵo mem tiam estas identiga priskribo de la anoncesprimo. Oni povus eĉ diri, ke citaĵo ĉiam rilatas al anoncesprimo, kiu tamen povas esti subkomprenata:</p>

<ul id="i-cji" class="ekzlisto">

<li><p id="i-nr6"><i><strong>La “tuj”</strong> de sinjoroj estas multe da horoj.</i><cite class="fonto" data-tde="proverbaro-esperanta,bh890"><abbr title="Proverbaro Esperanta, proverbo 879 ⇗ Alklaku por vidi la kuntekston en la Tekstaro de Esperanto">PE.879</abbr></cite> = <i>La <strong>ideo</strong> “tuj” signifas por sinjoroj multe da horoj.</i></p></li>

<li><p id="i-e27"><i>Inter <strong>voli</strong> kaj <strong>fari</strong> estas grandega, grandega paŝo.</i><cite class="fonto" data-tde="originala-verkaro,dm1163"><abbr title="Originala Verkaro, paĝo 422 ⇗ Alklaku por vidi la kuntekston en la Tekstaro de Esperanto">OV.422</abbr></cite> = <i>Inter <strong>la ago</strong> voli kaj <strong>la ago</strong> fari ...</i></p></li>

<li><p id="i-ngn"><i>Legu la klarigon sub <strong>fari</strong>.</i> = <i>... sub <strong>la vorto</strong> fari<span class="klariga-aldono"> [en vortaro]</span>.</i></p></li>

<li><p id="i-bdm"><i>Kontraŭ la uzado de <strong>“li”</strong> en tiaj okazoj oni nenion povus havi.</i><cite class="fonto" data-tde="lingvaj-respondoj,cb204"><abbr title="Lingvaj Respondoj, paĝo 90 ⇗ Alklaku por vidi la kuntekston en la Tekstaro de Esperanto">LR.90</abbr></cite> Ne temas pri iu viro, sed pri la vorto <i>li</i>.</p></li>

<li><p id="i-1tv"><i>Anstataŭ <strong>“la”</strong> oni povas ankaŭ diri <strong>“l’”</strong>.</i><cite class="fonto" data-tde="fundamenta-ekzercaro,s43"><abbr title="Ekzercaro de la Fundamento, ekzerco 27 ⇗ Alklaku por vidi la kuntekston en la Tekstaro de Esperanto">FE.27</abbr></cite> = <i>Anstataŭ la <strong>vorto</strong> “la” oni povas ankaŭ diri la <strong>vorton</strong> “l’”.</i> La vorto <i>“l’”</i> rolas kiel objekto.</p></li>

<li><p id="i-bgg"><i>Anstataŭ <strong>“ci”</strong> oni uzas ordinare <strong>“vi”</strong>.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite> = <i>Anstataŭ la <strong>vorto</strong> “ci”...</i> La citaĵo <i>“vi”</i> rolas kiel objekto sed sen N-finaĵo.</p></li>

<li><p id="i-olp"><i>Estu kiel vi volas, se mi nur kunprenos kun mi mian <strong>“mi”</strong>.</i><cite class="fonto" data-tde="la-rabistoj,da1936,la-rabistoj-4"><abbr title="La Rabistoj, paĝo 114 ⇗ Alklaku por vidi la kuntekston en la Tekstaro de Esperanto">Rt.114</abbr></cite> La citaĵa objekto <i>“mi”</i> ne havas N-finaĵon.</p></li>

<li><p id="i-1e4"><i><strong>“Tabloj”</strong> estas O-vorto.</i> La vorto <i>O-vorto</i> restas unu-nombra, ĉar <i>tabloj</i> estas nur unu vorto. Ĝia J-finaĵo estas nur parto de la citaĵo.</p></li>

<li><p id="i-mze"><i><strong>“Bonan tagon!”</strong> sonis subite tra la pordo.</i> Citata salutfrazo rolas kiel subjekto. La N-finaĵoj devas resti sendepende de la frazrolo.</p></li>

<li><p id="i-vcz"><i>Pli bona estas malgranda <strong>“jen prenu”</strong> ol granda <strong>“morgaŭ venu”</strong>.</i><cite class="fonto" data-tde="proverbaro-esperanta,bh1213"><abbr title="Proverbaro Esperanta, proverbo 1202 ⇗ Alklaku por vidi la kuntekston en la Tekstaro de Esperanto">PE.1202</abbr></cite></p></li>

<p id="j-72u">Ankaŭ fremdaj (ne-Esperantaj) vortoj povas aperi kiel citaĵoj:</p>

<li><p id="i-5g8"><i>La franco diras pri infano “<strong lang="fr">il</strong>”, la germano diras “<strong lang="de">es</strong>”.</i><cite class="fonto" data-tde="lingvaj-respondoj,cb204"><abbr title="Lingvaj Respondoj, paĝo 90 ⇗ Alklaku por vidi la kuntekston en la Tekstaro de Esperanto">LR.90</abbr></cite> Fremdlingvaj vortoj aperas kiel objektoj, sed ne havas N-finaĵon. Oni povus enŝovi anoncesprimon, kiu tiam havus N-finaĵon: <i>... diras pri infano <strong>la vorton</strong> “<span lang="fr">il</span>”...</i></p></li>

<li><p id="i-22m"><i>Mi ne scias, sinjorino, kiel oni skribas <strong lang="fr">bateau</strong>. E-a-u aŭ a-u?</i><cite class="fonto" data-tde="marta,as372,Marta-3"><abbr title="Marta, paĝo 50 ⇗ Alklaku por vidi la kuntekston en la Tekstaro de Esperanto">M.50</abbr></cite> Franca vorto rolas kiel objekto, sed ne havas N-finaĵon.</p></li>

<li><p id="i-lbj"><i>“<strong lang="fr">Prenez garde aux enfants!</strong>” diris la strigo-patro.</i><cite class="fonto" data-tde="fabeloj-de-andersen-3,o298,estas-tute-certe"><abbr title="Fabeloj de Andersen 3, paĝo 37 ⇗ Alklaku por vidi la kuntekston en la Tekstaro de Esperanto">FA3.37</abbr></cite> Franca frazo rolas kiel objekto.</p></li>

<li><p id="j-uci"><i>Ni devas diri kelke da vortoj pri <strong lang="ru">“Posrednik”</strong>.</i><cite class="fonto" data-tde="originala-verkaro,dm803"><abbr title="Originala Verkaro, paĝo 201 ⇗ Alklaku por vidi la kuntekston en la Tekstaro de Esperanto">OV.201</abbr></cite> Rusa nomo de gazeto rolas kiel <i>pri</i>-komplemento.</p></li>

</ul>

<section class="sek2">

<h3 id="i-hs5"><i>Signifi</i> <a class="permo" rel="bookmark" title="Legosigno" href="citajhoj.html#i-hs5">«</a></h3>

<p id="i-vis" class="tenu">La objekto de la verbo <i>signifi</i> estas ofte citaĵo, kiu montras la signifon. Tiam oni normale ne uzu N-finaĵon:</p>

<ul id="i-z8o" class="ekzlisto">

<li><p id="i-mjl"><i>La angla vorto “<span lang="en" class="kursive">house</span>” signifas <strong>“domo”</strong>.</i> = <i>... signifas <strong>la ideon</strong> “domo”.</i> Se oni dirus <i>... signifas “domon”</i>, oni povus kompreni, ke la angla vorto iel enhavus en si ankaŭ la signifon de la N-finaĵo.</p></li>

<li><p id="i-huz"><i>La vorto “estonto” povas signifi nur <strong>“estonta persono”</strong>, sed ĝi ne povas signifi <strong>“estonta tempo”</strong> aŭ <strong>“estonta afero”</strong>.</i><cite class="fonto" data-tde="lingvaj-respondoj,cb231"><abbr title="Lingvaj Respondoj, paĝo 114A ⇗ Alklaku por vidi la kuntekston en la Tekstaro de Esperanto">LR.114A</abbr></cite></p></li>

</ul>

<p id="i-4n4">Oni ankaŭ povas uzi N-finaĵon, se konfuzo ne povus estiĝi, sed tio estas nuntempe tre malofta: <i>Metro de drapo signifus <strong>metron, kiu kuŝis sur drapo, aŭ kiu estas uzata por drapo</strong>.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite></p>

<p id="i-ijb">Se la objekto de <i>signifi</i> ne mem montras la signifon, sed nur reprezentas ĝin, tiam oni nepre uzu N-finaĵon: <i>Tiu vorto signifas <strong>ion</strong>, sed mi ne scias, <strong>kion</strong> ĝi signifas.</i> <i><strong>Kion</strong> signifas “<span lang="en" class="kursive">house</span>”? “<span lang="en" class="kursive">House</span>” signifas “domo”!</i> La vortetoj <i>io</i> kaj <i>kio</i> ne estas mem la signifoj de la priparolitaj vortoj. Ili neniel estas citaĵoj. Sed en la jena frazo <i>kio</i> ja estas citaĵo: <i>La angla vorto “<span lang="en" class="kursive">what</span>” signifas <strong>“kio”</strong>.</i></p>

</section>

<section class="sek2">

<h3 id="i-iem">Rekta parolo <a class="permo" rel="bookmark" title="Legosigno" href="citajhoj.html#i-iem">«</a></h3>

<p id="i-lic" class="tenu">Citaĵo povas esti frazo, kiun iu diris, pensis aŭ simile. Tian citaĵon oni nomas rekta parolo:</p>

<ul id="i-nj7" class="ekzlisto">

<li><p id="i-lpe"><i>La kato diris: <strong>“Ĉu vi povoscias ĝibiĝi, ĉu vi povoscias ŝpini, ĉu vi povoscias aperigi fajrerojn?”</strong></i><cite class="fonto" data-tde="fabeloj-de-andersen-2,n370,malbela-anasido"><abbr title="Fabeloj de Andersen 2, paĝo 39 ⇗ Alklaku por vidi la kuntekston en la Tekstaro de Esperanto">FA2.39</abbr></cite></p></li>

<li><p id="i-p8t"><i><strong>“Lasu ĝin trankvila!”</strong> diris la patrino, <strong>“ĝi ja al neniu ion faras!”</strong></i><cite class="fonto" data-tde="fabeloj-de-andersen-2,n345,malbela-anasido"><abbr title="Fabeloj de Andersen 2, paĝo 36 ⇗ Alklaku por vidi la kuntekston en la Tekstaro de Esperanto">FA2.36</abbr></cite></p></li>

</ul>

<p id="i-23f">Rektan parolon oni povas ofte transformi en subfrazon. Tion oni nomas <a href="subfrazoj/nerekta_parolo/index.html">nerekta parolo</a>: <i>La kato demandis, <strong>ĉu ĝi povoscias ĝibiĝi</strong>.</i> <i>La patrino diris, <strong>ke ili lasu ĝin trankvila</strong>.</i></p>

</section>

<section class="sek2">

<h3 id="i-fh9">Titoloj de libroj k.s. <a class="permo" rel="bookmark" title="Legosigno" href="citajhoj.html#i-fh9">«</a></h3>

<p id="i-29t" class="tenu">Titoloj de libroj, gazetoj k.s. povas esti traktataj kiel citaĵoj. Se la titolo estas alilingva, tio estas eĉ nepra. Iaj Esperant-lingvaj titoloj povas esti uzataj kiel ordinaraj vortoj, aliaj devas esti traktataj kiel citaĵoj. Precizaj reguloj ne ekzistas:</p>

<ul id="i-b2l" class="ekzlisto">

<li><p id="i-p4k"><i>Ĉu vi legis (la libron) <strong lang="pl" class="kursive">Pan Tadeusz</strong>?</i> La pollingva nomo ne povas akcepti N-finaĵon. Oni povas enmeti la anoncvorton <i>libro</i>, kiu tiam ricevas la finaĵon.</p></li>

<li><p id="i-6lm"><i>Ĉu vi legis la <strong>Parnasan Gvidlibron</strong>?</i> La Esperant-lingva titolo facile akceptas N-finaĵon. Uzi ĝin kiel citaĵon sen N-finaĵo estus strange.</p></li>

<li><p id="i-gs5"><i>Ĉu vi legis <strong>Sinjoron Tadeo</strong>? Ĉu vi legis (la libron) <strong>Sinjoro Tadeo</strong>?</i> La Esperant-lingva titolo povas akcepti N-finaĵon, sed tio povas ŝajni stranga. Oni ja ne legis sinjoron, sed libron. Oni povas alternative uzi la titolon kiel citaĵon, eventuale kun anoncesprimo.</p></li>

<li><p id="i-opc"><i>Ĉu vi legis <strong>“Ĉu vi kuiras ĉine?”</strong>?</i> Tiu ĉi Esperant-lingva titolo devas esti traktata kiel citaĵo, ĉar ĝi estas tuta frazo.</p></li>

<li><p id="i-5kj"><i>Nun la ludiloj komencis ludi, jen <strong>“Ni ricevas gastojn”</strong>, jen <strong>“Rabistoj kaj urbaj soldatoj”</strong>, jen <strong>“Kaŝiĝo”</strong>.</i><cite class="fonto" data-tde="fabeloj-de-andersen-1,m745,persista-stana-soldato"><abbr title="Fabeloj de Andersen 1, paĝo 154 ⇗ Alklaku por vidi la kuntekston en la Tekstaro de Esperanto">FA1.154</abbr></cite> Nomoj de infanludoj aperas kiel objektoj, sed sen N-finaĵo, ĉar ili estas citaĵoj.</p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/citajhoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/citajhoj.html">H-skribo</a></li><li><a href="https://x.bertilow.com/pmeg/gramatiko/citajhoj.html">X-kodo</a></li></ul></footer><!--[if gte IE 9]><!-->
<script src="../../js/js__1718959917.js"></script>
<!--<![endif]-->
</body>
</html>