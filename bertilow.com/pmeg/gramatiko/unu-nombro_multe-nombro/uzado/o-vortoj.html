<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Nombro ĉe O-vortoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Nombro ĉe radikoj kaj kunmetaĵoj" href="radikoj_kunmetajhoj.html">
	<link rel="Next" title="Nombro ĉe A-vortoj" href="a-vortoj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="o-vortoj.html">	
	<link rel="Alternate" hreflang="eo" href="o-vortoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/unu-nombro_multe-nombro/uzado/o-vortoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/unu-nombro_multe-nombro/uzado/o-vortoj.html">	
	<link rel="Alternate" hreflang="x-default" href="o-vortoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="o-vortoj.html">Nombro ĉe O-vortoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="radikoj_kunmetajhoj.html" title="Nombro ĉe radikoj kaj kunmetaĵoj">Antaŭa paĝo</a></li><li id="PMEGSEKVA"><a rel="next" href="a-vortoj.html" title="Nombro ĉe A-vortoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Unu-nombro kaj multe-nombro</a> / <a href="index.html">Uzado de unu-nombro kaj multe-nombro</a> / </span></div>

<section class="sek1">

<h2 id="i-8to"><span class="par">8.2.2.</span> Nombro ĉe O-vortoj</h2>

<p id="i-6db">Plej multaj O-vortoj estas nomoj de individuecaj aferoj, kiuj povas esti nombrataj. Povas esti unu aŭ pli multaj de la afero: <i>tablo</i>, <i>domo</i>, <i>knabino</i>, <i>ĉevalo</i>, <i>vintro</i>, <i>metro</i>, <i>iro</i>, <i>preno</i>.</p>

<p id="i-muv">Kiam estas pli ol unu, oni aldonas la finaĵon J: <i>tabloj</i>, <i>domoj</i>, <i>knabinoj</i>, <i>ĉevaloj</i>, <i>vintroj</i>, <i>metroj</i>, <i>iroj</i>, <i>prenoj</i>.</p>

<p id="i-ci7">Se alia vorto jam montras la multe-nombrecon, oni devas tamen uzi J: <i>du domoj</i>, <i>tri domoj</i>, <i>multe da katoj</i>, <i>du kilogramoj da legomoj</i>.</p>

<p id="i-k42">Se oni anstataŭigas O-finaĵon per <a href="../../apostrofo/index.html">apostrofo</a>, la unu-nombreco restas: <i>okul’</i> = <i>okulo</i> (neniam <i>okuloj</i>).</p>

<section class="sek2">

<h3 id="i-jpj">Nenombreblaj O-vortoj <a class="permo" rel="bookmark" title="Legosigno" href="o-vortoj.html#i-jpj">«</a></h3>

<p id="i-h5n">Multaj O-vortoj estas nomoj de neindividuecaj aŭ substancecaj aferoj, kiuj ne povas esti nombrataj. Oni ne parolas pri unu aŭ pluraj, sed pri pli aŭ malpli multe: <i>akvo</i>, <i>lakto</i>, <i>rizo</i>, <i>metalo</i>, <i>sablo</i>, <i>muziko</i>, <i>veturado</i>, <i>atendado</i>.</p>

<p id="i-ms1" class="tenu">Tiaj O-vortoj normale ne ricevas J-finaĵon, ĉar la distingo inter unu-nombro kaj multe-nombro estas fremda al ili. Sed iafoje oni parolas pri diversaj specoj de ia neindividueca afero. Tiam oni povas je bezono uzi J-finaĵon:</p>

<ul id="i-kjb" class="ekzlisto">

<li><p id="i-au6"><i>metalo</i> <span class="sago">→</span> <i>metaloj</i> = pluraj specoj de metalo</p></li>

<li><p id="i-j71"><i>muziko</i> <span class="sago">→</span> <i>muzikoj</i> = pluraj specoj de muziko</p></li>

<li><p id="i-gi8"><i>Hejme li regalas sin per dolĉaj bonegaj <strong>vinoj</strong>.</i><cite class="fonto" data-tde="la-rabistoj,da420,la-rabistoj-1"><abbr title="La Rabistoj, paĝo 31 ⇗ Alklaku por vidi la kuntekston en la Tekstaro de Esperanto">Rt.31</abbr></cite> Temas pri pluraj specoj de dolĉa vino.</p></li>

<li><p id="i-enc"><i>Krom la eŭklida geometrio oni povas elpensi aliajn <strong>geometriojn</strong> kun aliaj reguloj.</i> Oni parolas pri diversaj geometri-sistemoj.</p></li>

</ul>

<p id="i-r6e">Ĉe nenombreblaj aferoj oni povas montri la kvanton per mezurunuoj. Tiaj unuoj estas nombreblaj: <i>tri litroj da akvo</i>, <i>du hektogramoj da metalo</i>, <i>unu sitelo da sablo</i>, <i>tri horoj da muziko</i>.</p>

<p id="i-bur">Iuj vortoj por manĝeblaj aferoj, kiuj normale nomas individuaĵon, povas tamen iafoje ricevi substancecan signifon, kiam temas pri kuiraĵo, ekz. <i>fiŝo</i>, <i>kolbaso</i> k.a. Normale oni parolas pri unu, du aŭ pli da fiŝoj aŭ kolbasoj, sed oni ankaŭ povas diri ekz.: <i>Tiu manĝaĵo estas farita el <strong>fiŝo</strong>/<strong>kolbaso</strong>.</i> (Ne gravas, ĉu estas unu aŭ pluraj fiŝoj/kolbasoj.) Sed en tiaj okazoj, kiam preskaŭ certe estas pli ol unu, oni ja uzu J-finaĵon: <i>Tofuo° estas manĝaĵo farita el <strong>sojfaboj</strong>.</i> (Apenaŭ povus esti nur unu sojfabo.) Pli ofte oni tamen diras: <i>Tio estas fiŝaĵo/kolbasaĵo.</i> <i>Tofuo° estas sojfabaĵo.</i> Kiam oni mencias la nombron, oni ĉiuokaze devas uzi J-finaĵon, se estas pli ol unu: <i>Li manĝis du <strong>fiŝojn</strong>.</i> <i>Ŝi povis manĝi nur du <strong>fabojn</strong>.</i></p>

<p id="j-s7p"><a class="dupunkto" href="../../../vortfarado/afiksoj/sufiksoj/ajh.html#j-tsd">Ĉe O-vortoj kun AĴ-sufikso la nombrebleco ofte ne estas fiksita.</a></p>

</section>

<section class="sek2">

<h3 id="i-ebe">Grupaj O-vortoj <a class="permo" rel="bookmark" title="Legosigno" href="o-vortoj.html#i-ebe">«</a></h3>

<p id="i-9de">Iuj nombreblaj O-vortoj montras grupon. Tia O-vorto montras ion, kio konsistas el individuoj, ekz.: <i>familio</i> (pluraj personoj), <i>arbaro</i> (pluraj arboj), <i>klaso</i> (pluraj samspecaj aferoj), <i>vico</i> (pluraj aferoj en ia ordo), kaj multegaj aliaj. Kun J-finaĵo tia vorto montras plurajn apartajn grupojn: <i>familioj</i> (pluraj grupoj de personoj), <i>arbaroj</i> (pluraj grupoj de arboj) k.t.p.</p>

</section>

<section class="sek2">

<h3 id="i-onh">Agoj <a class="permo" rel="bookmark" title="Legosigno" href="o-vortoj.html#i-onh">«</a></h3>

<p id="i-8fh" class="tenu">O-vorto, kiu estas nomo de ago, montras sen J-finaĵo unu okazon de tia ago. Kun J-finaĵo ĝi montras plurajn apartajn okazojn de la ago. Longan agadon aŭ ripetadon de ago oni normale montras per la sufikso <a href="../../../vortfarado/afiksoj/sufiksoj/ad.html">AD</a>. AD + simpla O-finaĵo montras unufojan agadon aŭ ripetadon. AD + OJ estas pluraj apartaj longaj agadoj, aŭ pluraj ripetadoj:</p>

<ul id="i-9a5" class="ekzlisto">

<li><p id="i-44z"><i>krio</i> = unu laŭta voko</p></li>

<li><p id="i-d6b"><i>krioj</i> = pluraj laŭtaj vokoj</p></li>

<li><p id="i-79d"><i>kriado</i> = longa krio, pluraj krioj farataj dum certa tempo</p></li>

<li><p id="i-jo2"><i>kriadoj</i> = pluraj longaj krioj, plurfoja kriado</p></li>

</ul>

</section>

<section class="sek2">

<h3 id="i-6kg">Atentu pri la signifo <a class="permo" rel="bookmark" title="Legosigno" href="o-vortoj.html#i-6kg">«</a></h3>

<p id="i-jnn" class="tenu">Oni atentu pri la signifo de la Esperantaj vortoj. Jen estas kelkaj ekzemploj de vortoj, kiuj povas esti problemaj por iuj:</p>

<ul id="i-hpa" class="ekzlisto">

<li><p id="i-549"><i>Li vestis sin per blanka <strong>kalsono</strong> kaj nigra <strong>pantalono</strong>.</i> Por tiaj vestaĵoj oni uzas en multaj lingvoj multe-nombrajn vortojn, ĉar origine temis pri po du vestaĵoj, po unu por ĉiu kruro.</p></li>

<li><p id="i-8av"><i>Mi elspezis mian tutan <strong>monon</strong>.</i><cite class="fonto" data-tde="la-revizoro,am1170,la-revizoro-akto-4"><abbr title="La Revizoro, paĝo 60 ⇗ Alklaku por vidi la kuntekston en la Tekstaro de Esperanto">Rz.60</abbr></cite> En kelkaj lingvoj oni uzas multe-nombran vorton por mono, ĉar ĝi konsistas el pluraj moneroj kaj monbiletoj.</p></li>

<li><p id="i-gv1"><i>La asocio ricevis novan <strong>statuton</strong>.</i> La vorto <i>statuto</i> estas kelklingve ĉiam multe-nombra, ĉar ĝi konsistas el pluraj paragrafoj.</p></li>

<li><p id="i-d3n"><i>Li malsaniĝis je <strong>variolo</strong>.</i> Malsanoj kiel <i>variolo</i>, <i>varicelo</i> kaj <i>morbilo</i> havas en iuj lingvoj multe-nombrajn nomojn, ĉar ili kaŭzas plurajn pustulojn k.s. sur la haŭto.</p></li>

<li><p id="i-489"><i>Per <strong>tondilo</strong> ni tondas.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite> La vorto <i>tondilo</i> estas en iuj lingvoj multe-nombra, ĉar ĝi konsistas el du kunmetitaj partoj.</p></li>

<li><p id="i-4tg"><i>Tiu muzikisto ludas <strong>drumon</strong>.</i> Por la kompleksa instrumento drumo oni uzas en multaj lingvoj multe-nombran vorton, ĉar ĝi konsistas el pluraj tamburoj kaj cimbaloj ludataj de unu sola muzikisto.</p></li>

<li><p id="i-tzz"><i><strong>Usono</strong> estas grandega lando.</i> La lando Usono havas en multaj lingvoj multe-nombran nomon, ĉar ĝi estas unuiĝo de pluraj ŝtatoj.</p></li>

<li><p id="i-7sh"><i>Ili loĝas en <strong>Nederlando</strong>.</i> La lando Nederlando havas en iuj lingvoj multe-nombran nomon, ĉar la nomo origine priskribis grupon da regionoj (“la Malaltaj Landoj”), kiuj estis poste kunigitaj.</p></li>

<li><p id="i-vpt"><i>Tiun semajnon mi ne laboros, ĉar mi havos <strong>feriojn</strong>.</i> <i>Ferio</i> estas en Esperanto unu libera tago. Se estas pli ol unu tago, oni diru <i>ferioj</i> aŭ uzu la vorton <i>feriado</i>.</p></li>

<li><p id="i-834"><i>Ŝi portas novajn <strong>okulvitrojn</strong>.</i> Por tia ilo oni uzas en multaj lingvoj unu-nombran vorton, ĉar temas pri unu ilo, kiu tamen konsistas el du vitroj.</p></li>

</ul>

<p id="j-6pt" class="noto"><span class="noto">Noto:</span> Iafoje aperas la ideo, ke <i>okulvitroj</i> estu traktata kvazaŭ ĝi estus unu-nombra malgraŭ la J-finaĵo: <i>*Mi havas <strong>unu</strong> okulvitrojn.*</i> <i>*Ŝi portas <strong>malnovan</strong> okulvitrojn.*</i> Tio estas eraro. Ĉiu vorto kun J-finaĵo estas nepre multe-nombra. Oni diru: <i>Mi havas unu paron da okulvitroj.</i> <i>Ŝi portas malnovajn okulvitrojn.</i> <i>Ŝi portas malnovan paron da okulvitroj.</i> Iuj volas anstataŭigi <i>okulvitroj</i> per nova unu-nombra vorto. Tio estus teorie farebla, sed verŝajne praktike ne sukcesus.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/unu-nombro_multe-nombro/uzado/o-vortoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/unu-nombro_multe-nombro/uzado/o-vortoj.html">H-skribo</a></li><li><a href="https://x.bertilow.com/pmeg/gramatiko/unu-nombro_multe-nombro/uzado/o-vortoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>