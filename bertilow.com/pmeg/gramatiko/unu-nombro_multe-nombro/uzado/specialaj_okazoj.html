<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Nombro – specialaj okazoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Nombro ĉe A-vortoj" href="a-vortoj.html">
	<link rel="Next" title="Difiniloj" href="../../difiniloj/index.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="specialaj_okazoj.html">	
	<link rel="Alternate" hreflang="eo" href="specialaj_okazoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/unu-nombro_multe-nombro/uzado/specialaj_okazoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/unu-nombro_multe-nombro/uzado/specialaj_okazoj.html">	
	<link rel="Alternate" hreflang="x-default" href="specialaj_okazoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="specialaj_okazoj.html">Nombro – specialaj okazoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="a-vortoj.html" title="Nombro ĉe A-vortoj">Antaŭa paĝo</a></li><li id="PMEGSEKVA"><a rel="next" href="../../difiniloj/index.html" title="Difiniloj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Unu-nombro kaj multe-nombro</a> / <a href="index.html">Uzado de unu-nombro kaj multe-nombro</a> / </span></div>

<section class="sek1">

<h2 id="i-6k1"><span class="par">8.2.4.</span> Nombro – specialaj okazoj</h2>

<p id="i-j7b" class="tenu">La kunliga vorteto <a href="../../kunligaj_vortetoj/au.html"><i>aŭ</i></a> normale montras ekskluzivan sencon (devas esti nur unu el la alternativoj), sed iafoje ĝi estas inkluziva (povas validi pluraj alternativoj samtempe). Kiam pluraj aferoj estas ligitaj per <i>aŭ</i>, la uzo de J-finaĵo dependas de la senco:</p>

<ul id="i-zp4" class="ekzlisto">

<li><p id="i-4hr"><i>Karlo aŭ Petro estas <strong>kulpa</strong>.</i> Nur unu estas kulpa.</p></li>

<li><p id="i-m1b"><i>Aŭ la angloj aŭ la francoj estos <strong>unuaj</strong> sur la scenejo.</i> Nur unu el la alternativoj povas validi, sed ĉiu el ili estas per si mem multe-nombra.</p></li>

<li><p id="i-2n2"><i>Aŭ mi aŭ miaj kontraŭuloj estas <strong>prava(j)</strong>.</i> Ĉi tie nek gramatika logiko, nek la senco povas solvi la konflikton inter unu-nombro kaj multe-nombro. Oni elektu laŭplaĉe. Verŝajne plej multaj elektus <i>pravaj</i> pro la proksimeco al la vorto <i>kontraŭuloj</i>. Plej bone estas verŝajne revortigi la frazon por eviti la problemon: <i>Aŭ mi estas <strong>prava</strong>, aŭ miaj kontraŭuloj (estas <strong>pravaj</strong>).</i> En tiu ĉi okazo la plej simpla solvo estas: <i>Aŭ mi aŭ miaj kontraŭuloj <strong>pravas</strong>.</i></p></li>

</ul>

<p id="i-fsp" class="tenu">Iafoje oni povas aŭ rigardi ĉiujn membrojn de grupo kune, aŭ rigardi ĉiun individuon aparte:</p>

<ul id="i-6zl" class="ekzlisto">

<li><p id="i-l42"><i>Unu velo post la alia estis <strong>levataj</strong>.</i><cite class="fonto" data-tde="fabeloj-de-andersen-1,m409,la-virineto-de-maro"><abbr title="Fabeloj de Andersen 1, paĝo 88 ⇗ Alklaku por vidi la kuntekston en la Tekstaro de Esperanto">FA1.88</abbr></cite> Zamenhof pensis pri ĉiuj veloj kune, sed se oni pensas pri ĉiu aparta levo de velo, oni povas forlasi la finaĵon J, sed tiam oni ankaŭ <a href="../../pasivo/participelekto/specialaj_okazoj.html#i-2l3">ŝanĝu <i>levataj</i> al <i>levita</i></a>.</p></li>

</ul>

<p id="i-tgs" class="tenu">Iafoje du (aŭ pluraj) unu-nombraj esprimoj montras la saman aferon. Malgraŭ ŝajna plureco, temas pri nur unu:</p>

<ul id="i-lbu" class="ekzlisto">

<li><p id="i-1d3"><i>Gaston Waringhien, ĉefaŭtoro de Plena Ilustrita Vortaro, kaj kunaŭtoro de Plena Analiza Gramatiko, estas prave <strong>rigardata</strong> kiel unu el la majstroj de Esperanto.</i> Supraĵe povas ŝajni kiel tri homoj, sed estas vere nur unu, kiun oni nomas en tri manieroj. Sekve estu <i>rigardata</i> (ne <i>rigardataj</i>).</p></li>

<li><p id="i-2no"><i>Tiu ĉi strando, aŭ plaĝo, estas <strong>perfekta</strong> por niaj bezonoj.</i> La aldono <i>aŭ plaĝo</i> ne priparolas alian lokon, sed la saman per preskaŭ samsignifa vorto.</p></li>

</ul>

<p id="i-ukk" class="tenu">Iafoje apud unu ĉefa afero aperas alia en flanka komparo, necerteca aldono, aŭ simile. Tiam oni konsideru normale nur la ĉefan esprimon. Pri tiaj frazoj tamen ne ekzistas firmaj reguloj, ĉio dependas de la senco:</p>

<ul id="i-4cb" class="ekzlisto">

<li><p id="i-ue5"><i>La instruistino, <b>same kiel ŝiaj lernantoj</b>, estis post kvartaga intensa instruado tre <strong>laca</strong>.</i> <i>Laca</i> estu normale unu-nombra, ĉar ĝi priskribas ĉefe la instruiston, sed ne estus eraro diri <i>lacaj</i>, se oni volas klare inkluzivigi ankaŭ la lernantojn.</p></li>

<li><p id="i-jkd"><i>Elizabeto, <b>kaj eble ankaŭ ŝia edzo</b>, estos verŝajne <strong>invitita(j)</strong>.</i> Oni diru <i>invitita</i> aŭ <i>invititaj</i> depende de la verŝajneco, ke ankaŭ la edzo estos invitita.</p></li>

<li><p id="i-gig"><i>Sofio, <b>sed ne ŝia fratino</b>, estas <strong>bonvena</strong> al la festo.</i> Ĉi tie <i>bonvena</i> laŭsence ne priskribas la fratinon, kaj estus do erare diri <i>bonvenaj</i>.</p></li>

</ul>

<section class="sek2">

<h3 id="i-7bs">Speco <a class="permo" rel="bookmark" title="Legosigno" href="specialaj_okazoj.html#i-7bs">«</a></h3>

<p id="i-1g6" class="tenu">Kiam oni parolas <a href="../../difiniloj/la/specoj.html">ĝenerale pri ia speco</a>, la distingo inter unu-nombro kaj multe-nombro ofte fariĝas malgrava:</p>

<ul id="i-r83" class="ekzlisto">

<li><p id="i-vv4"><i><strong>Infano</strong> ne estas matura homo.</i><cite class="fonto" data-tde="fundamenta-ekzercaro,s15"><abbr title="Ekzercaro de la Fundamento, ekzerco 6 ⇗ Alklaku por vidi la kuntekston en la Tekstaro de Esperanto">FE.6</abbr></cite> = <i><strong>Infanoj</strong> ne estas maturaj homoj.</i></p></li>

<li><p id="i-d4b"><i>En <strong>domo</strong> kaj <strong>milit’</strong> la <strong>viro</strong> regas.</i><cite class="fonto" data-tde="ifigenio-en-taurido,bw13"><abbr title="Ifigenio en Taŭrido, paĝo 6 ⇗ Alklaku por vidi la kuntekston en la Tekstaro de Esperanto">IT.6</abbr></cite> = <i>En <strong>domoj</strong> kaj <strong>militoj</strong> la <strong>viroj</strong> regas.</i></p></li>

</ul>

</section>

<section class="sek2">

<h3 id="i-81z">Grupo kun po unu <a class="permo" rel="bookmark" title="Legosigno" href="specialaj_okazoj.html#i-81z">«</a></h3>

<p id="i-6g8" class="tenu">Kiam oni parolas pri du grupoj, kaj ĉiu el la unua grupo rilatas al <strong>po unu</strong> el la dua grupo, estas plej bone uzi multe-nombron por la unua grupo, kaj unu-nombron por la dua. Ofte tiaj frazoj estas teorie dusencaj, sed plej ofte tamen praktike unu-sencaj:</p>

<ul id="i-s1a" class="ekzlisto">

<li><p id="i-k37"><i>En tiu kvartalo troviĝas domoj kun <strong>bela pordo</strong>.</i> La domoj estas pluraj, tial oni diras <i>domoj</i> en multe-nombro. Ankaŭ la belaj pordoj estas pluraj, sed ĉiu domo havas nur po unu (ĉefan) pordon, kaj tial oni diras <i>bela pordo</i> en unu-nombro. Teorie la frazo povas ankaŭ signifi, ke ĉiuj domoj havas nur unu komunan pordon (malverŝajne). Se oni dirus <i>belaj pordoj</i>, la frazo estus normale komprenata tiel, ke ĉiu domo havas plurajn belajn pordojn. Por ekstrema klareco oni povas diri ekz. <i>... domoj, el kiuj ĉiu havas belan pordon</i> aŭ <i>... domoj kun po unu bela pordo</i>.</p></li>

<li><p id="i-8gd"><i>La nokto estis tiel malluma, ke ni nenion povis vidi eĉ antaŭ <strong>nia nazo</strong>.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite> Kvankam estis pluraj nazoj, oni uzas <i>nia nazo</i> en unu-nombro, ĉar ĉiu el ni havis po unu nazon. Teorie la frazo povas ankaŭ signifi, ke ni havis nur unu komunan nazon (absurde). Se oni dirus <i>niaj nazoj</i>, la frazo estus normale komprenata tiel, ke ĉiu el ni havis plurajn nazojn, kvankam tio estas absurda. Por ekstrema klareco oni povus diri ekz. <i>... ke neniu el ni ion povis vidi eĉ antaŭ sia nazo.</i></p></li>

<li><p id="i-lb8"><i>Tiuj, kiuj voĉdonas por la propono, levu la <strong>dekstran manon</strong>.</i> Kvankam temas (verŝajne) pri pluraj dekstraj manoj, oni uzas unu-nombron, ĉar ĉiu levu nur po unu dekstran manon, la propran.</p></li>

</ul>

</section>

<section class="sek2">

<h3 id="i-bif"><i>Pli ol unu</i>, <i>malpli ol du</i> <a class="permo" rel="bookmark" title="Legosigno" href="specialaj_okazoj.html#i-bif">«</a></h3>

<p id="i-ums" class="tenu">Post la esprimo <i>pli ol unu</i> oni povus teorie uzi multe-nombron, sed oni uzas ĉiam unu-nombron pro la ĉeesto de <i>unu</i>. Ankaŭ post <i>malpli ol unu</i> oni uzas unu-nombron:</p>

<ul id="i-8hc" class="ekzlisto">

<li><p id="i-b6m"><i>Mi perlaboras nur iom <strong>pli ol unu dolaron</strong> en tago.</i><cite class="fonto" data-tde="fundamenta-krestomatio,t379,fkrestomatio-parto-10"><abbr title="Fundamenta Krestomatio, paĝo 104 ⇗ Alklaku por vidi la kuntekston en la Tekstaro de Esperanto">FK.104</abbr></cite></p></li>

<li><p id="i-841"><i>Mi povas nutri <strong>pli ol unu familion</strong>!</i><cite class="fonto" data-tde="fabeloj-de-andersen-2,n1069,la-ombro"><abbr title="Fabeloj de Andersen 2, paĝo 137 ⇗ Alklaku por vidi la kuntekston en la Tekstaro de Esperanto">FA2.137</abbr></cite></p></li>

<li><p id="i-787"><i><strong>Malpli ol unu tagon</strong> Antono uzis, por veni returne al Eisenach.</i><cite class="fonto" data-tde="fabeloj-de-andersen-3,o1053,nokta-chapo-de-fraulo"><abbr title="Fabeloj de Andersen 3, paĝo 144 ⇗ Alklaku por vidi la kuntekston en la Tekstaro de Esperanto">FA3.144</abbr></cite></p></li>

</ul>

<p id="i-95m" class="noto"><span class="noto">Noto:</span> Zamenhof uzis ankaŭ <i>pli-ol-unu</i> (kun dividostrekoj) = <i>pluraj</i>. Tiam li uzis multe-nombron poste. Nuntempe oni neniam uzas <i>pli-ol-unu</i> tiumaniere, sed nur la vorton <i>pluraj</i>, kiu ne estas zamenhofa (ĝi aperis nur en 1904). Zamenhof uzis ankaŭ <i>kelkaj</i> kaj <i>kelke</i> + <i>da</i>-esprimo por “pluraj”, sed tian signifon <i>kelkaj</i> kaj <i>kelke</i> ne plu havas (kvankam kompreneble en la praktiko la diferenco inter “kelkaj” kaj “pluraj” estas tre subjektiva afero).</p>

<p id="i-o6j" class="unua">Post <i>malpli ol du</i> oni povus teorie uzi unu-nombron, sed pro la ĉeesto de <i>du</i> oni uzas ĉiam multe-nombron: <i>En <strong>malpli ol du horoj</strong> mi revenos.</i></p>

</section>

<section class="sek2">

<h3 id="i-ds4"><i>Nul</i> kaj malpli <a class="permo" rel="bookmark" title="Legosigno" href="specialaj_okazoj.html#i-ds4">«</a></h3>

<p id="i-386" class="tenu">Kiam <a href="../../nombroj/vortetoj/formoj.html#i-2i7"><i>nul</i></a> estas uzata kiel <a href="../../nombroj/vortetoj/uzado.html#j-j14">nombra priskribo</a>, oni povas heziti, ĉu uzi unu-nombron aŭ multe-nombron, ĉar <i>nul</i> estas nek unu, nek pluraj. Oficiala regulo ne ekzistas. Oni povas rezoni en du manieroj:</p>

<ul id="i-uf6" class="neekzemploj">

<li><p id="i-sz7">Aŭ oni uzas J nur por nombroj super unu, do ne por ekz. nul aŭ 0,5.</p></li>

<li><p id="i-huv">Aŭ oni uzas J por ĉiuj (pozitivaj) nombroj krom ekzakte unu, do ankaŭ por nul kaj por nombroj inter nul kaj unu, ekz. 0,5.</p></li>

</ul>

<p id="i-5l4" class="tenu">Ambaŭ aliroj estas egale logikaj:</p>

<ul id="i-1o5" class="ekzlisto">

<li><p id="i-khe"><i>Post tio restos <strong>nul homo(j)</strong>.</i> Ĉi tia uzado de <i>nul</i> aperas preskaŭ nur en poezio k.s. Normale oni dirus <i>neniu homo</i> (aŭ <i>neniuj homoj</i>).</p></li>

<li><p id="i-8hm"><i>Mi aĉetis <strong>nul komo kvin kilogramo(j)n</strong> da rizo.</i></p></li>

</ul>

<p id="i-zd5" class="tenu">Negativajn nombrojn oni traktas same kiel la respondajn pozitivajn nombrojn:</p>

<ul id="i-5iv" class="ekzlisto">

<li><p id="i-ufn"><i>En Laponujo <strong>-40 (minus kvardek) celsiaj gradoj</strong> ne estas nekutima temperaturo.</i></p></li>

<li><p id="i-m4m"><i>La akvo estas malvarma je <strong>minus nul komo du grado(j)</strong>.</i></p></li>

<li><p id="i-1so"><i>Restas al li <strong>minus unu eŭro</strong>. Tio signifas, ke li ŝuldas unu eŭron.</i></p></li>

</ul>

</section>

<section class="sek2">

<h3 id="i-au8"><i>Neniu</i>, <i>neniuj</i>, <i>ĉiu</i>, <i>ĉiuj</i> <a class="permo" rel="bookmark" title="Legosigno" href="specialaj_okazoj.html#i-au8">«</a></h3>

<p id="i-sb9" class="tenu"><a href="../../oa-vortecaj_vortetoj/tabelvortoj_u.html#i-g9z">Kaj <i>neniu</i> kaj <i>neniuj</i></a> principe egalas al nul, sed <i>neniu</i> estas gramatike unu-nombra, dum <i>neniuj</i> estas multe-nombra:</p>

<ul id="i-tjn" class="ekzlisto">

<li><p id="i-1ec"><i><strong>Neniu</strong> homo estas <strong>perfekta</strong>.</i></p></li>

<li><p id="i-arg"><i><strong>Neniuj</strong> homoj estas <strong>perfektaj</strong>.</i></p></li>

</ul>

<p id="i-a93" class="tenu"><a href="../../oa-vortecaj_vortetoj/tabelvortoj_u.html#i-our">Kaj <i>ĉiu</i> kaj <i>ĉiuj</i></a> principe estas laŭsence iel multe-nombraj, sed <i>ĉiu</i> estas gramatike unu-nombra, dum <i>ĉiuj</i> estas multe-nombra:</p>

<ul id="i-9t5" class="ekzlisto">

<li><p id="i-p3h"><i><strong>Ĉiu</strong> homo estas <strong>mortema</strong>.</i></p></li>

<li><p id="i-rt2"><i><strong>Ĉiuj</strong> homoj estas <strong>mortemaj</strong>.</i></p></li>

</ul>

</section>

<section class="sek2">

<h3 id="i-mhf">Onoj <a class="permo" rel="bookmark" title="Legosigno" href="specialaj_okazoj.html#i-mhf">«</a></h3>

<p id="i-6vn" class="tenu">Ĉe <a href="../../../vortfarado/afiksoj/sufiksoj/on.html">ON</a>-vortoj oni uzas unu-nombron, kiam temas pri unu ono, kaj multe-nombron, kiam estas pli ol unu ono:</p>

<ul id="i-ius" class="ekzlisto">

<li><p id="j-mh3"><i>Nu, kio estos, se almenaŭ <strong>unu duono</strong> de tio, kion li parolis, estas vero?</i><cite class="fonto" data-tde="la-revizoro,am950,la-revizoro-akto-3"><abbr title="La Revizoro, paĝo 50 ⇗ Alklaku por vidi la kuntekston en la Tekstaro de Esperanto">Rz.50</abbr></cite></p></li>

<li><p id="i-ci9"><i><strong>Du duonoj</strong> faras unu tuton!</i><cite class="fonto" data-tde="fabeloj-de-andersen-3,o580,shi-estis-tute-sentauga"><abbr title="Fabeloj de Andersen 3, paĝo 73 ⇗ Alklaku por vidi la kuntekston en la Tekstaro de Esperanto">FA3.73</abbr></cite></p></li>

<li><p id="i-lh1"><i>Li trinkis <strong>duonan litron</strong> da lakto.</i> = <i>... unu duonan litron ...</i>, <i>... unu duonon de litro ...</i></p></li>

<li><p id="j-z4k"><i>Ni disiĝas kiel <strong>duonaj parencoj</strong>.</i><cite class="fonto" data-tde="la-batalo-de-l-vivo,ag90,la-batalo-parto-1"><abbr title="La batalo de l’ vivo, paĝo 29 ⇗ Alklaku por vidi la kuntekston en la Tekstaro de Esperanto">BV.29</abbr></cite> La A-vorto <i>duonaj</i> havas J-finaĵon, ĉar ĝia ĉefvorto, <i>parencoj</i>, havas J-finaĵon.</p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/unu-nombro_multe-nombro/uzado/specialaj_okazoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/unu-nombro_multe-nombro/uzado/specialaj_okazoj.html">H-skribo</a></li><li><a href="https://x.bertilow.com/pmeg/gramatiko/unu-nombro_multe-nombro/uzado/specialaj_okazoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>