<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : O-vortaj nombrovortoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Specialaj uzoj de unu" href="vortetoj/unu_specialaj_uzoj.html">
	<link rel="Next" title="Miksitaj nombroj" href="miksitaj.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="o-vortoj.html">	
	<link rel="Alternate" hreflang="eo" href="o-vortoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/nombroj/o-vortoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/nombroj/o-vortoj.html">	
	<link rel="Alternate" hreflang="x-default" href="o-vortoj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="o-vortoj.html">O-vortaj nombrovortoj</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="vortetoj/unu_specialaj_uzoj.html" title="Specialaj uzoj de unu">Antaŭa paĝo</a></li><li id="PMEGSEKVA"><a rel="next" href="miksitaj.html" title="Miksitaj nombroj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Nombroj</a> / </span></div>

<section class="sek1">

<h2 id="i-sik"><span class="par">23.2.</span> O-vortaj nombrovortoj</h2>

<p id="i-coe" class="tenu">Aliaj nombrovortoj ol <a href="vortetoj/index.html">la nombraj vortetoj</a> estas radikvortoj, kiuj bezonas finaĵon. Baze ili estas uzataj kun O-finaĵo.</p>

<section class="sek2">

<h3 id="i-3h7">ON-vortoj <a class="permo" rel="bookmark" title="Legosigno" href="o-vortoj.html#i-3h7">«</a></h3>

<p id="i-ndr" class="tenu">Nombrovortoj kun <a href="../../vortfarado/afiksoj/sufiksoj/on.html">la sufikso ON</a> montras partajn nombrojn.</p>

<ul id="i-659" class="ekzlisto">

<li><p id="j-3lb"><i>duono</i> = 1/2</p></li>

<li><p id="j-3s9"><i>triono</i> = 1/3</p></li>

<li><p id="j-h69"><i>dekono</i> = 1/10</p></li>

<li><p id="j-ba8"><i>dekduono</i> = 1/12</p></li>

<li><p id="j-f73"><i>centono</i> = 1/100</p></li>

<li><p id="j-3az"><i>milono</i> = 1/1000</p></li>

<li><p id="i-zjn"><i>Duono, triono kaj sesono faras unuonon.</i> 1/2 + 1/3 + 1/6 = 1. <i>Unuono</i> estas tamen tre malofta vorto. Ĉi tie oni povas simple uzi <i>unu</i>.</p></li>

</ul>

<p id="i-i3j">Ĉe iaj onoj povas estiĝi konfuzo, se oni ne elparolas tre klare.</p>

<ul id="i-lld" class="ekzlisto">

<li><p id="j-7nj">200/1000 = <i>ducent milonoj</i></p></li>

<li><p id="j-ob7">2/100 000 = <i>du centmilonoj</i></p></li>

</ul>

<p id="i-hc2">En tiaj okazoj estas necese elparoli kun klaraj paŭzetoj inter la vortoj por eviti miskomprenojn.</p>

</section>

<section class="sek2">

<h3 id="i-d48">Grandegaj nombroj <a class="permo" rel="bookmark" title="Legosigno" href="o-vortoj.html#i-d48">«</a></h3>

<table id="i-om8">

<tbody>

<tr>

<td id="i-lo5">

<i>miliono</i></td>

<td>1 000 000 (ses nuloj)</td>

</tr>

<tr>

<td id="i-7li">

<i>miliardo</i></td>

<td>1 000 000 000 (= naŭ nuloj)</td>

</tr>

<tr>

<td id="i-vb8">

<i>biliono</i></td>

<td>1 000 000 000 000 (= dek du nuloj)</td>

</tr>

<tr>

<td id="i-4eg">

<i>triliono</i></td>

<td>1 000 000 000 000 000 000 (= dek ok nuloj)</td>

</tr>

</tbody>

</table>

<p id="i-fbt" class="tenu">Tre malofte uzataj estas <i>kvadriliono</i> (24 nuloj), <i>kvintiliono</i> (30 nuloj), <i>sekstiliono°</i> (36 nuloj), <i>septiliono°</i> (42 nuloj), <i>oktiliono°</i> (48 nuloj), <i>noniliono°</i> (54 nuloj) kaj <i>deciliono°</i> (60 nuloj).</p>

<p id="i-o5o" class="noto"><span class="noto">Noto:</span> Nuraj kuriozaĵoj estas la jenaj apenaŭ uzataj nombrovortoj: <i>undeciliono°</i> (66 nuloj), <i>duodeciliono°</i> (72 nuloj), <i>tredeciliono°</i> (78 nuloj), <i>kvatuordeciliono°</i> (84 nuloj), <i>kvindeciliono°</i> (90 nuloj), <i>seksdeciliono°</i> (96 nuloj), <i>septendeciliono°</i> (102 nuloj), <i>oktodeciliono°</i> (108 nuloj), <i>novemdeciliono°</i> (114 nuloj), <i>vigintiliono°</i> (120 nuloj) kaj <i>centiliono°</i> (600 nuloj). Vortoj kiel <i>*biliardo*°</i>, <i>*triliardo*°</i>, <i>*kvadriliardo*°</i> k.t.p. tute ne ekzistas en Esperanto (same kiel en plej multaj naciaj lingvoj).</p>

<p id="i-5e5" class="unua">La valoroj de la vortoj <i>biliono</i>, <i>triliono</i> k.t.p. montrataj ĉi-antaŭe sekvas la tiel nomatan “longan skalon”, kiun uzas la plimulto de tiuj lingvoj, kiuj entute uzas tiaformajn nombrovortojn. Sed kelkaj lingvoj, interalie la angla kaj la rusa, donas tute aliajn valorojn al siaj similformaj nombrovortoj uzante la tiel nomatan “mallongan skalon”. La Esperantaj vortoj tamen sekvu la plimulton de la lingvoj, kaj havu nur la ĉi-antaŭe montritajn signifojn (kiuj estas la originaj valoroj por tiaj vortoj). <cite><abbr title="Plena Ilustrita Vortaro de Esperanto 2020">PIV</abbr></cite> donas (ekde la jaro 2002) definitivajn longskalajn signifojn por ĉiuj tiaj nombrovortoj.</p>

<p id="i-s5j">Vidu ankaŭ la neoficialajn sufiksojn <a href="../../vortfarado/neoficialaj_afiksoj/sufiksoj/ilion.html">ILION</a> kaj <a href="../../vortfarado/neoficialaj_afiksoj/sufiksoj/iliard.html">ILIARD</a>. Legu ankaŭ pri <a href="../../vortfarado/neoficialaj_afiksoj/internaciaj.html">prefiksoj de mezurunuoj</a>.</p>

</section>

<section class="sek2">

<h3 id="i-bb3"><i>Nulo</i> <a class="permo" rel="bookmark" title="Legosigno" href="o-vortoj.html#i-bb3">«</a></h3>

<p id="i-msz">La O-vorto <i>nulo</i> estas nomo de la cifero 0: <i>Unu miliono estas skribata per unuo kaj ses <strong>nuloj</strong>.</i> Ĝi povas ankaŭ esti uzata sen finaĵo: <a href="vortetoj/formoj.html"><i>nul</i></a>.</p>

</section>

<section class="sek2">

<h3 id="i-e4p">J-finaĵo kaj N-finaĵo <a class="permo" rel="bookmark" title="Legosigno" href="o-vortoj.html#i-e4p">«</a></h3>

<p id="i-dld" class="tenu">O-vortaj nombrovortoj ricevas la finaĵojn J kaj N laŭ la samaj reguloj kiel aliaj O-vortoj:</p>

<ul id="i-pic" class="ekzlisto">

<li><p id="i-vos"><i>Kiam vi havos rikolton, vi donos <strong>kvinonon</strong> al Faraono.</i><cite class="fonto" data-tde="malnova-testamento,ar158,mtlibro1"><abbr title="Genezo, ĉapitro 47 ⇗ Alklaku por vidi la kuntekston en la Tekstaro de Esperanto">Gn.47</abbr></cite></p></li>

<li><p id="i-8cz"><i>El multaj <strong>milonoj</strong> fariĝas <strong>milionoj</strong>.</i><cite class="fonto" data-tde="proverbaro-esperanta,bh992"><abbr title="Proverbaro Esperanta, proverbo 981 ⇗ Alklaku por vidi la kuntekston en la Tekstaro de Esperanto">PE.981</abbr></cite></p></li>

<li><p id="i-emv"><i>Mi ricevis dudek kvin <strong>centonojn</strong>.</i></p></li>

<li><p id="i-f5c"><i>Ŝi havas pli ol dek <strong>milionojn</strong>.</i></p></li>

<li><p id="i-18g"><i>La malprofito atingis sumon de kvardek sep <strong>miliardoj</strong>.</i></p></li>

<li><p id="i-23j"><i>Ŝi vidis pli ol dek <strong>milionojn</strong>.</i></p></li>

<li><p id="i-j7n"><i>Post la sumo ŝi alskribis tri <strong>nulojn</strong>.</i></p></li>

</ul>

</section>

<section class="sek2">

<h3 id="i-oak"><i>Da</i> <a class="permo" rel="bookmark" title="Legosigno" href="o-vortoj.html#i-oak">«</a></h3>

<p id="i-fkt" class="tenu">O-vortaj nombrovortoj ne povas rekte priskribi O-vorton. Oni devas antaŭ la kalkulata afero meti rolvorteton. Normale oni uzas <a href="../rolmontriloj/rolvortetoj/da/bazaj_reguloj.html"><i>da</i></a>, sed ankaŭ ekz. <a href="../rolmontriloj/rolvortetoj/de/ne-aga_o-vorto.html"><i>de</i></a> kaj <a href="../rolmontriloj/rolvortetoj/direktaj_rolvortetoj/el.html"><i>el</i></a> povas aperi. En tiaj konstruoj la nombrovorto estas ĉefvorto kaj la kalkulata afero estas priskribo de ĝi:</p>

<ul id="i-jcn" class="ekzlisto">

<li><p id="j-4u2"><i>Tiu ĉi urbo havas <strong>milionon</strong> <b>da loĝantoj</b>.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite></p></li>

<li><p id="i-np6"><i>Li havas du <strong>miliardojn</strong> <b>da dolaroj</b>.</i></p></li>

<li><p id="i-e9c"><i>Ŝi vidis pli ol dek <strong>milionojn</strong> <b>da homoj</b>.</i></p></li>

</ul>

<p id="j-opr">Kiam oni skribas tiajn nombrajn esprimojn cifere, oni ofte forlasas la vorteton <i>da</i> en la skribo: <i>2 000 000 000 jaroj</i>. Kiam oni tion laŭtlegas, oni tamen devas eldiri <i>da</i>: <i>du miliardoj da jaroj</i>. Aparte atentu, se la esprimo rolas kiel rekta objekto: <i>Ili pagis <strong>30 000 000 enoj</strong>.</i> = <i>Ili pagis <strong>tridek milionojn</strong> <b>da enoj</b>.</i> Kiam oni elparolas la cifere skribitan nombron, oni devas diri <i>milionojn</i> kun N-finaĵo, ĉar la nombro <i>30 000 000</i> rolas kiel rekta objekto. La vorto <i>enoj</i> tamen ne havu N-finaĵon, ĉar antaŭ ĝi staras la rolvorteto <i>da</i>, kiun oni tamen elektis ne skribi. Por eviti konfuzon estas pli bone ĉiam skribi <i>da</i> en tiaj okazoj: <i>2 000 000 000 <strong>da</strong> jaroj</i>, <i>30 000 000 <strong>da</strong> enoj</i>.</p>

<p id="i-26z" class="tenu">Ankaŭ ON-vorto kun O-finaĵo bezonas helpan rolvorteton:</p>

<ul id="i-zbn" class="ekzlisto">

<li><p id="i-p8n"><i>Unu tago estas <strong>tricent-sesdek-kvinono</strong> aŭ <strong>tricent-sesdek-sesono</strong> <b>de jaro</b>.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite></p></li>

</ul>

</section>

<section class="sek2">

<h3 id="i-7km">Nombraj vortetoj kun O-finaĵo <a class="permo" rel="bookmark" title="Legosigno" href="o-vortoj.html#i-7km">«</a></h3>

<p id="i-ko2" class="tenu">Ankaŭ nombraj vortetoj povas fariĝi O-vortoj. Tiaj O-vortoj montras ian aferon kun rilato al la nombro, aŭ grupon kun tiom da aferoj. Antaŭ O-finaĵo oni ĉiam kunskribas plurvortan nombrovorton. Por klareco oni povas uzi dividostrekojn, kie origine estis spacetoj:</p>

<ul id="i-l48" class="ekzlisto">

<li><p id="i-rg8"><i>unu</i> <span class="sago">→</span> <i>unuo</i> = la cifero 1, baza kalkulelemento, elementa kvanto (ekz. metro, kilogramo, ampero k.t.p.)</p></li>

<li><p id="i-si7"><i>du</i> <span class="sago">→</span> <i>duo</i> = la cifero 2, paro, duopo</p></li>

<li><p id="i-dkc"><i>dek du</i> <span class="sago">→</span> <i>dek-duo</i> aŭ <i>dekduo</i> = la nombro 12, grupo de 12 aferoj</p></li>

<li><p id="i-na4"><i>dudek tri</i> <span class="sago">→</span> <i>dudek-trio</i> aŭ <i>dudektrio</i> = la nombro 23, grupo de 23 aferoj</p></li>

<li><p id="i-d2f"><i>kvarcent</i> <span class="sago">→</span> <i>kvarcento</i></p></li>

<li><p id="i-k1g"><i>du mil kvincent</i> <span class="sago">→</span> <i>du-mil-kvincento</i> (prefere ne <i>dumilkvincento</i>)</p></li>

</ul>

<ul id="i-p6i" class="ekzlisto">

<li><p id="i-vo5"><i>Li iris kaj stariĝis al la ekzameno kaj alportis hejmen jam ne “<strong>duon</strong>” sed “<strong>kvaron</strong>” kaj “<strong>kvinon</strong>”.</i><cite class="fonto" data-tde="la-gimnazio,cd6"><abbr title="La Gimnazio, paĝo 56 ⇗ Alklaku por vidi la kuntekston en la Tekstaro de Esperanto">Gm.56</abbr></cite> Temas pri sistemo de lernejaj notoj. <i>Kvaro</i> = “bone”, <i>kvino</i> = “bonege”.</p></li>

</ul>

<p id="i-42s" class="tenu">Ankaŭ ĉi tiaj O-vortoj bezonas <i>da</i> por mezuri ion:</p>

<ul id="i-5tl" class="ekzlisto">

<li><p id="i-6h4"><i>Mi aĉetis <strong>dekon</strong> <b>da ovoj</b>.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite></p></li>

<li><p id="i-u62"><i>Mi aĉetis <strong>dekduon</strong> (aŭ <strong>dek-duon</strong>) <b>da kuleroj</b> kaj du <strong>dekduojn</strong> <b>da forkoj</b>.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite></p></li>

<li><p id="i-nh3"><i>Mi havas <strong>centon</strong> <b>da pomoj</b>.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite></p></li>

</ul>

</section>

<section class="sek2">

<h3 id="i-vba">Malnova uzo <a class="permo" rel="bookmark" title="Legosigno" href="o-vortoj.html#i-vba">«</a></h3>

<p id="i-1rk">En la plej unua tempo oni uzis O-vortajn nombrovortojn kiel rektajn priskribojn sen <i>da</i>. Tio ne plu estas ebla: <i>Mi, subskribita, promesas ellerni la proponitan de d-ro Esperanto lingvon internacian, se estos montrita, ke <strong>dek milionoj</strong> <b>personoj</b> donis publike tian saman promeson.</i><cite class="fonto" data-tde="unua-libro,by24"><abbr title="La Unua Libro 31 ⇗ Alklaku por vidi la kuntekston en la Tekstaro de Esperanto">UL.31</abbr></cite> Nun oni devas diri <i>dek milionoj da personoj</i>. <a class="dupunkto" href="../kvantaj_vortoj/vortetoj.html#i-pla">Ankaŭ <i>kiom</i> kaj <i>tiom</i> komence uziĝis en tia maniero.</a></p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/nombroj/o-vortoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/nombroj/o-vortoj.html">H-skribo</a></li><li><a href="https://x.bertilow.com/pmeg/gramatiko/nombroj/o-vortoj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>