<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Landoj, popoloj kaj lingvoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Esperantigitaj nomoj" href="esperantigitaj.html">
	<link rel="Next" title="Majuskloj ĉe propraj nomoj" href="majuskloj.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="landoj_popoloj_lingvoj.html">	
	<link rel="Alternate" hreflang="eo" href="landoj_popoloj_lingvoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/propraj_nomoj/landoj_popoloj_lingvoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/propraj_nomoj/landoj_popoloj_lingvoj.html">	
	<link rel="Alternate" hreflang="x-default" href="landoj_popoloj_lingvoj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="landoj_popoloj_lingvoj.html">Landoj, popoloj kaj lingvoj</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="esperantigitaj.html" title="Esperantigitaj nomoj">Antaŭa paĝo</a></li><li id="PMEGSEKVA"><a rel="next" href="majuskloj.html" title="Majuskloj ĉe propraj nomoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Propraj nomoj</a> / </span></div>

<section class="sek1">

<h2 id="i-u47"><span class="par">35.4.</span> Landoj, popoloj kaj lingvoj</h2>

<p id="i-2d5">Nomoj de landoj kaj landanoj estas normale ĉiam esperantigitaj. Tie ĉi sekvos klarigoj de la bazaj principoj, kiujn ĉiuj nomoj de landoj kaj landanoj sekvas, kaj ankaŭ klarigoj pri nomoj de lingvoj.</p>

<p id="j-8vt">Ĉi-poste gentovortoj kaj landanovortoj estas plejparte skribataj kun komenca minusklo: <i>francoj</i>, <i>birmanoj</i> k.t.p. <a href="majuskloj.html#i-j9t">Ankaŭ skribo majuskla estas ebla, sed multe malpli ofta</a>.</p>

<p id="j-k83">La landonomoj en Esperanto apartenas al du kategorioj: <strong>landobazaj</strong> nomoj kaj <strong>gentobazaj</strong> nomoj.</p>

<section class="sek2">

<h3 id="i-5f7">Landobazaj nomoj <a class="permo" rel="bookmark" title="Legosigno" href="landoj_popoloj_lingvoj.html#i-5f7">«</a></h3>

<p id="i-l1l" class="tenu">Plej multaj landonomoj estas landobazaj. Tiaj nomoj ne havas sufikson. La baza radiko ordinare estas per si mem nomo de lando. El tia nomo oni kreas vorton por landano per la sufikso <a href="../../vortfarado/afiksoj/sufiksoj/an.html">AN</a>:</p>

<ul id="i-dku" class="ekzlisto">

<li><p id="i-39d"><i>Kanado</i> (Ameriko) <span class="sago">→</span> <i>kanadanoj</i> = loĝantoj de Kanado, homoj el Kanado k.s.</p></li>

<li><p id="i-83u"><i>Burkino</i> (Afriko) <span class="sago">→</span> <i>burkinanoj</i> = loĝantoj de Burkino k.s.</p></li>

<li><p id="i-ej8"><i>Peruo</i> (Ameriko) <span class="sago">→</span> <i>peruanoj</i></p></li>

<li><p id="i-s8a"><i>Sudano</i> (Afriko) <span class="sago">→</span> <i>sudananoj</i></p></li>

<li><p id="j-n8g"><i>Alĝerio</i> (Afriko) <span class="sago">→</span> <i>alĝerianoj</i></p></li>

<li><p id="i-z5c"><i>Irano</i> (Azio) <span class="sago">→</span> <i>irananoj</i></p></li>

<li><p id="i-9ds"><i>Pakistano</i> (Azio) <span class="sago">→</span> <i>pakistananoj</i></p></li>

<li><p id="i-pkg"><i>Usono</i> (Ameriko) <span class="sago">→</span> <i>usonanoj</i></p></li>

<li><p id="i-sss"><i>Aŭstralio</i> (Oceanio) <span class="sago">→</span> <i>aŭstralianoj</i></p></li>

</ul>

<p id="j-rzj" class="tenu">Iuj landobazaj nomoj estas kunmetaĵoj aŭ plurvortaĵoj. La baza radiko tamen ne nomas genton:</p>

<ul id="j-gpl" class="ekzlisto">

<li><p id="j-ntr"><i>Sud-Afriko</i> (Afriko) <span class="sago">→</span> <i>sud-afrikanoj</i></p></li>

<li><p id="j-esi"><i>Dominika Respubliko</i> (Ameriko) <span class="sago">→</span> <i>dominik-respublikanoj</i></p></li>

<li><p id="j-eod"><i>Papuo-Nov-Gvineo</i> (Oceanio) <span class="sago">→</span> <i>papuo-nov-gvineanoj</i>, <i>papuanoj</i>, <i>nov-gvineanoj</i></p></li>

</ul>

<p id="i-ttn" class="tenu">Se lando havas plurvortan nomon, ofte estas pli oportune uzi la vorton <i>ano</i> aŭ la vorton <i>loĝanto</i> aŭ ion similan anstataŭ la sufikso AN:</p>

<ul id="i-3n9" class="ekzlisto">

<li><p id="i-3ri"><i>Trinidado kaj Tobago</i> (Ameriko) <span class="sago">→</span> <i>anoj/loĝantoj de Trinidado kaj Tobago</i></p></li>

</ul>

<p id="i-16m" class="tenu">Iafoje oni povas uzi mallongigon de longa nomo, sed oni ne faru proprajn nekompreneblajn mallongigojn:</p>

<ul id="i-bci" class="ekzlisto">

<li><p id="i-4r6"><i>Unuiĝintaj Arabaj Emirlandoj</i> (Azio) <span class="sago">→</span> <i>anoj de Unuiĝintaj Arabaj Emirlandoj</i>, <i>anoj de UAE</i>, <i>UAE-anoj</i></p></li>

</ul>

<p id="j-7k8" class="tenu">Kelkaj landobazaj nomoj finiĝas per <i>...lando</i>. Tiam ordinare <i>land</i> estas parto de la radiko:</p>

<ul id="j-k7z" class="ekzlisto">

<li><p id="j-mb7"><i>Irlando</i> (Eŭropo) <span class="sago">→</span> <i>irlandanoj</i> (la radiko estas IRLAND)</p></li>

	<li><p id="i-i55"><i>Nov-Zelando</i> (Oceanio) <span class="sago">→</span> <i>nov-zelandanoj</i> (la baza radiko estas ZELAND)</p></li>

</ul>

<p id="j-1f5" class="tenu">Sed ekzistas ankaŭ landobazaj nomoj, en kiuj LAND estas efektiva Esperanta radiko. La elemento antaŭ LAND tamen ne estas nomo de gento: <i>Sarlando</i> (germana federacia lando ĉe la rivero Saro), <i>Unuiĝintaj Arabaj Emirlandoj</i> (emiroj ne estas gento, sed speco de regantoj).</p>

</section>

<section class="sek2">

<h3 id="i-hze">Gentobazaj nomoj <a class="permo" rel="bookmark" title="Legosigno" href="landoj_popoloj_lingvoj.html#i-hze">«</a></h3>

<p id="i-154" class="tenu">Gentobazaj landonomoj estas faritaj el nomo de popolo (gento). Tiaj landonomoj troviĝas precipe en Eŭropo, sed ankaŭ en Azio kaj Afriko. Oni formas tiajn nomojn el gentonomo per aldono de sufikso. La origina landonoma sufikso estas <a href="../../vortfarado/afiksoj/sufiksoj/uj.html">UJ</a>:</p>

<ul id="i-l9d" class="ekzlisto">

	<li><p id="i-dmt"><i>francoj</i> <span class="sago">→</span> <i>Francujo</i> (la lando de la francoj, Eŭropo)</p></li>

	<li><p id="i-p2a"><i>germanoj</i> <span class="sago">→</span> <i>Germanujo</i> (la lando de la germanoj, Eŭropo)</p></li>

	<li><p id="i-ciu"><i>japanoj</i> <span class="sago">→</span> <i>Japanujo</i> (Azio)</p></li>

	<li><p id="i-od3"><i>somaloj°</i> <span class="sago">→</span> <i>Somalujo</i> (Afriko)</p></li>

</ul>

<p id="j-6zz" class="tenu">Multaj uzas anstataŭ UJ <a href="../../vortfarado/neoficialaj_afiksoj/sufiksoj/i.html#i-1m4">la neoficialan sufikson I</a> en gentobazaj landonomoj: <i>Francio</i> = <i>Francujo</i>, <i>Germanio</i> = <i>Germanujo</i>, <i>Japanio</i> = <i>Japanujo</i>, <i>Somalio</i> = <i>Somalujo</i>, k.t.p.</p>

<p id="j-pj8" class="noto"><span class="noto">Noto:</span> Pri la du landonomaj sufiksoj UJ kaj I oni multe diskutis, sed ili estas ambaŭ bone uzeblaj. Ambaŭ estas komprenataj de ĉiuj esperantistoj. Duoblaĵoj kiel ekz. <i>Francujo</i> kaj <i>Francio</i>, ne estas pli strangaj ol duoblaĵoj kiel <i>dormejo</i> kaj <i>dormoĉambro</i>, aŭ <i>policisto</i> kaj <i>policano</i>. Iuj gramatikistoj preferas diri, ke gentobazaj landonomoj kiel <i>Japanio</i>, <i>Germanio</i> kaj <i>Rusio</i> estas faritaj el apartaj radikoj, ne per sufikso. Laŭ tiu teorio ekz. la popolnomo <i>germanoj</i> kaj la landonomo <i>Germanio</i> estas faritaj el du malsamaj radikoj, GERMAN kaj GERMANI. En la praktiko la teoria analizo tute ne gravas, ĉar la efektivaj vortoj restas la samaj. <i>Germanujo</i> kaj <i>Germanio</i> ĉiuokaze estas tute samsignifaj, kaj la loĝantoj nomiĝas <i>germanoj</i>, <i>germanujanoj</i> aŭ <i>germanianoj</i>, ĉu oni rigardas la formon <i>Germanio</i> kiel kunmetitan, ĉu kiel nekunmetitan.</p>

<p id="j-9ce" class="tenu">Oni ankaŭ povas uzi la radikon LAND sufiksece anstataŭ UJ aŭ I en gentobazaj nomoj. Oni uzu LAND prefere nur kiam tio donas tre internacian nomformon aŭ kiam tia nomformo estas tradicia en Esperanto:</p>

<ul id="j-6kp" class="ekzlisto">

<li><p id="i-sbr"><i>finnoj</i> <span class="sago">→</span> <i>Finnlando</i> (la lando de la finnoj, Eŭropo)</p></li>

<li><p id="j-6ja"><i>svazioj°</i> <span class="sago">→</span> <i>Svazilando</i> (Afriko)</p></li>

<li><p id="j-p68"><i>poloj</i> <span class="sago">→</span> <i>Pollando</i> (Eŭropo)</p></li>

</ul>

<p id="i-ccl" class="tenu">Ankaŭ ĉe gentobazaj landonomoj oni povas uzi AN por fari nomon de landano, kvankam tio estas malofta:</p>

<ul id="i-96r" class="ekzlisto">

<li><p id="i-cg4"><i>Rusujo</i> <span class="sago">→</span> <i>rusujanoj</i> (= anoj de Rusujo)</p></li>

<li><p id="i-5gk"><i>Japanujo</i> <span class="sago">→</span> <i>japanujanoj</i> (= anoj de Japanujo)</p></li>

<li><p id="i-ka1"><i>Somalujo</i> <span class="sago">→</span> <i>somalujanoj</i> (= anoj de Somalujo)</p></li>

<li><p id="i-8a9"><i>Finnlando</i> <span class="sago">→</span> <i>finnlandanoj</i> (= anoj de Finnlando)</p></li>

</ul>

<p id="i-djb">Rimarku, ke oni ne aldonu AN al popolvorto. Ne diru <i>*francanoj*</i>. Tio signifus <i>anoj de franco</i> (= ano de homo). Oni aldonu AN al landonomo: <i>Francujo</i> (aŭ <i>Francio</i>) <span class="sago">→</span> <i>francujanoj</i> (aŭ <i>francianoj</i>). Aŭ oni diru simple <i>francoj</i>.</p>

<p id="i-bda">Teorie estas diferenco inter ekz. <i>germanujano</i> kaj <i>germano</i>. <i>Germanujano</i> estas ano de la lando Germanujo, dum <i>germano</i> estas ano de la germana gento. Sed ordinare oni ignoras tiun teorian diferencon. Nur kiam oni parolas aparte pri diversaj gentoj, oni bezonas fari tiajn distingojn, ekz.: <i>Germanoj kaj francoj, kiuj loĝas en Rusujo, estas Rusujanoj, kvankam ili ne estas rusoj.</i><cite class="fonto" data-tde="fundamenta-ekzercaro,s53"><abbr title="Ekzercaro de la Fundamento, ekzerco 37 ⇗ Alklaku por vidi la kuntekston en la Tekstaro de Esperanto">FE.37</abbr></cite></p>

<p id="i-okm">Ĉe kelkaj tre specialaj landonomoj oni ne povas uzi la simplan popolvorton por nomi anojn de tiu lando. Loĝantojn de ekz. <i>Interna Mongolujo</i> (parto de Ĉinujo) oni ne povas simple nomi <i>mongoloj</i>, ĉar tio kompreniĝas kiel anoj de Mongolujo (alia lando). Loĝantojn de <i>Nova Sud-Kimrujo</i> (parto de Aŭstralio) oni ne povas nomi <i>kimroj</i>, ĉar tio estus anoj de <i>Kimrujo</i> (parto de Britujo). Loĝantojn de <i>Saksujo-Anhalto</i> (parto de Germanujo) oni ne povas simple nomi <i>saksoj</i>, ĉar saksoj troviĝas ankaŭ en <i>Saksujo</i> (alia parto de Germanujo). En tiaj specialaj okazoj oni devas uzi esprimojn kiel <i>anoj de Interna Mongolujo</i>, <i>intern-mongolujanoj</i>, <i>anoj de Nova Sud-Kimrujo</i>, <i>nov-sud-kimrujanoj</i>, <i>anoj de Saksujo-Anhalto</i>, <i>saksujo-anhaltanoj</i> k.t.p.</p>

<p id="i-j8a" class="tenu">Kelkaj popolnomoj estas komuna nomo por pluraj gentoj. Ekz. <i>belgoj</i> ne estas gento en si mem, sed komuna nomo de <i>flandroj</i> kaj <i>valonoj</i>, la du ĉefaj gentoj de Belgujo. <i>Britoj</i> estas komuna nomo de <i>angloj</i>, <i>kimroj</i> kaj <i>skotoj</i>, la tri ĉefaj gentoj de Britujo. <i>Baltoj</i> estas komuna nomo de la tri gentoj <i>estonoj</i>, <i>latvoj</i> kaj <i>litovoj</i> en la landoj <i>Estonujo</i>, <i>Latvujo</i> kaj <i>Litovujo</i>, kiuj kune formas la regionon <i>Baltujo</i>. <i>Etiopoj</i> estas komuna vorto por ĉiuj ĉirkaŭ 80 diversaj gentoj en Etiopujo (<i>oromoj°</i>, <i>amharoj°</i>, <i>tigrajoj°</i> k.a.). Homo povas do esti samtempe belgo kaj flandro, samtempe brito kaj skoto, samtempe balto kaj estono k.t.p.</p>

<p id="i-jim" class="noto"><span class="noto">Noto:</span> La radiko BALT estas en Esperanto nomo de homo, ne de maro. La regiono do nomiĝas <i>Baltujo</i>, <i>Baltio</i> aŭ <i>la Baltaj ŝtatoj/landoj</i>, ne <i>*Ĉebaltio*</i> aŭ simile. La apuda maro nomiĝas <i>la Balta Maro</i><cite class="fonto" data-tde="fabeloj-de-andersen-1,m964,fluganta-kofro"><abbr title="Fabeloj de Andersen 1, paĝo 200 ⇗ Alklaku por vidi la kuntekston en la Tekstaro de Esperanto">FA1.200</abbr></cite>.</p>

</section>

<section class="sek2">

<h3 id="i-6zn">Kiel scii, ĉu nomo estas landobaza aŭ gentobaza? <a class="permo" rel="bookmark" title="Legosigno" href="landoj_popoloj_lingvoj.html#i-6zn">«</a></h3>

<p id="i-2be">Se oni renkontas landonomon, kiu finiĝas per <i>...ujo</i>, oni ĉiam scias certe, ke ĝi estas gentobaza, kaj ke ekzistas simpla gentovorto por la koncerna popolo.</p>

<p id="i-ufo">Se oni aŭdas landonomon, kiu finiĝas per <i>...io</i>, oni ne povas esti certa, ĉar multaj landobazaj nomoj (hazarde) finiĝas tiel, kvankam ili ne havas Esperantan sufikson, ekz. <i>Aŭstralio</i>, <i>Namibio</i> kaj <i>Ĉilio</i>. En tiuj landoj ne loĝas <i>*aŭstraloj*</i>, <i>*namiboj*</i> aŭ <i>*ĉiloj*</i>. Tio signifas ankaŭ, ke oni ne povas uzi la sufikson UJ en tiaj nomoj, ĉar la nomoj ne estas gentobazaj. La vokalo <i>i</i> estas parto de la radiko en tiuj kaj en multaj aliaj landonomoj.</p>

<p id="i-f6b">Ankaŭ kiam oni renkontas landonomon, kiu finiĝas per <i>...lando</i>, oni ne povas esti certa. Iuj tiaj nomoj estas landobazaj, ekz. <i>Nederlando</i> kaj <i>Islando</i>, dum aliaj estas gentobazaj, ekz. <i>Pollando</i> kaj <i>Svislando</i>. La popolon de Pollando oni povas nomi <i>poloj</i>, sed la loĝantoj de Nederlando ne estas <i>*nederoj*</i>.</p>

<p id="i-9na">Se oni scias certe, ke landonomo estas farita el nomo de gento, oni povas uzi la simplan popolnomon. Sed se oni ne scias, aŭ se oni hezitas, oni povas ĉiam uzi kunmetaĵon kun la sufikso AN: <i>francianoj</i>, <i>ĉinianoj</i>, <i>pollandanoj</i> k.t.p. Tia uzado neniam povas esti erara.</p>

</section>

<section class="sek2">

<h3 id="i-ift"><i>“Istanoj”</i> <a class="permo" rel="bookmark" title="Legosigno" href="landoj_popoloj_lingvoj.html#i-ift">«</a></h3>

<p id="i-2ba">Pluraj landonomoj finiĝas per <a href="../../vortfarado/neoficialaj_afiksoj/sufiksoj/istan.html"><i>...istano</i></a>: <i>Pakistano</i>, <i>Afganistano</i>, <i>Uzbekistano</i> k.a. En iaj okazoj por tia lando ekzistas gentovorto similforma: <i>afganoj</i>, <i>uzbekoj</i> k.a. En tiaj okazoj estas pli bone uzi gentobazajn nomojn por la landoj: <i>Afganujo</i> (aŭ <i>Afganio</i>), <i>Uzbekujo</i> (aŭ <i>Uzbekio</i>) k.t.p. Sed ne ĉiuj “istan”-landoj havas tian respondan gentovorton. En ekz. <i>Pakistano</i> ne loĝas <i>*pakoj*</i>, sed <i>pakistananoj</i> (kaj sekve oni ne povas la landon nomi <i>*Pakujo*</i> aŭ <i>*Pakio*</i>).</p>

</section>

<section class="sek2">

<h3 id="i-ckh">Arbitra divido <a class="permo" rel="bookmark" title="Legosigno" href="landoj_popoloj_lingvoj.html#i-ckh">«</a></h3>

<p id="i-j9l">Plej multaj landonomoj estas landobazaj, sed kelkaj, precipe en Eŭropo kaj Azio, estas gentobazaj. La kategoria divido, kiu esence estas arbitra, diras absolute nenion pri la landoj aŭ pri la popoloj de tiuj landoj. Ĉu ekzistas aŭ ne ekzistas aparta vorto por grupo de homoj, neniel montras, ĉu tiuj homoj estas unueca gento aŭ ne. En multaj landoj kun landobazaj nomoj loĝas pli-malpli unuecaj gentoj, ekz. <i>Irano</i>, <i>Kamboĝo</i>, <i>Nederlando</i>, <i>Islando</i> k.a. Tia dukategorieco estas tute normala en Esperanto. Oni komparu kun ekz. instrumentoj: <i>broso</i>, <i>aŭto</i>, <i>gitaro</i> (sensufiksaj), <i>kombilo</i>, <i>aviadilo</i>, <i>tajpilo</i> (sufiksaj). Tio estas same arbitra kiel la divido de landonomoj. Same estas pri istoj, uloj kaj multaj aliaj grupoj de vortoj.</p>

<p id="i-bam">Zamenhof kaj aliaj parolis pri distingo inter malnova mondo (Eŭropo, Azio kaj partoj de Afriko), kie ĉiu lando apartenas al unu ĉefa gento, kaj kie oni uzu (precipe) gentobazajn nomojn, kaj nova mondo, kie ĉiuj gentoj estas egalaj, kaj kie oni uzu landobazajn nomojn. Tio estis nura teorio, kiu neniam vere realiĝis en la lingvo. Estas prave, ke gentobazaj nomoj troviĝas precipe en la tiel nomata malnova mondo, sed ekzistas tiom da esceptoj, ke la teorio estas praktike neuzebla.</p>

</section>

<section class="sek2">

<h3 id="i-398">Diverseca uzo <a class="permo" rel="bookmark" title="Legosigno" href="landoj_popoloj_lingvoj.html#i-398">«</a></h3>

<p id="i-orf">La praktika uzo de landonomoj kaj popolnomoj estas sufiĉe varia. Tio kaŭzas iom da ĝeno kaj problemoj, sed ĉiuj diversaj variantoj estas tamen uzeblaj laŭ la ĉi-antaŭaj principoj. Se ekz. oni preferas la landobazan nomon <i>Koreo</i> (nuntempe tre maloftan), oni nomu la landanojn <i>koreanoj</i>. Se oni preferas la gentobazan kaj hodiaŭ plej oftan formon <i>Koreujo/Koreio</i> por la sama lando, oni nomu la loĝantojn <i>koreoj</i> aŭ eventuale <i>koreujanoj</i>/<i>koreianoj</i>. Sed oni nepre ne miksu. Oni ne parolu pri <i>*koreanoj en Koreujo*</i>. La du sistemoj estas egale logikaj. Ĉu oni preferas paroli pri <i>koreanoj</i>, ĉu oni volas nomi ilin <i>koreoj</i>, oni parolas pri la sama popolo. En ĝuste tiu ĉi okazo la gentobazaj formoj estas tamen superregaj, kaj ankaŭ rekomendataj de la Akademio de Esperanto.</p>

<p id="i-8o4">Pri kelkaj popolvortoj oni havas malsamajn opiniojn, ĉu ili estu uzataj aŭ ne. Multaj ekz. uzas la popolvorton <i>aŭstroj</i> kaj la gentobazan landonomon <i>Aŭstrujo</i>/<i>Aŭstrio</i>, dum aliaj parolas ĉiam nur pri <i>aŭstrianoj</i> (kun la landobaza nomo <i>Aŭstrio</i>). Iuj uzas la vorton <i>jugoslavoj</i> kiel komunan nomon por la diversaj gentoj de la iama Jugoslavujo, dum aliaj volas paroli nur pri <i>jugoslavianoj</i> en <i>Jugoslavio</i>. Normale ne multe gravas, kiun uzon oni sekvas. Oni nur ne elpensu novajn variantojn senbezone.</p>

<p id="j-7re">Jam en la unuaj jaroj de la historio de Esperanto ekzistis tiaj hezitoj pri la kategorio de iuj landonomoj. En tre fruaj tekstoj oni povas trovi nomojn kiel <i>*Alĝerujo*</i> (gentobaza formo anstataŭ la nuna landobaza nomo <i>Alĝerio</i>) kaj <i>*Kanadujo*</i> (nun ĉiam <i>Kanado</i>). Sed jam dekomence ekzistas landonomoj de ambaŭ kategorioj, kaj ĝenerale la uzado de landonomoj kaj vortoj por landanoj sekvas la samajn principojn hodiaŭ kiel en la unuaj jaroj.</p>

<p id="j-1ee" class="noto"><span class="noto">Noto:</span> Ie kaj tie oni povas legi asertojn, ke en la unua tempo ĉiuj landonomoj estis gentobazaj. Tiuj asertoj tamen estas malpravaj. Jam en la unua Esperanta periodaĵo <cite>La Esperantisto</cite> (1889-1895) kaj ĝenerale en la skribaĵoj publikaj kaj privataj de Zamenhof en la plej fruaj jaroj, oni trovas ambaŭ kategoriojn de landonomoj.</p>

</section>

<section class="sek2">

<h3 id="i-c3r">A-finaĵo <a class="permo" rel="bookmark" title="Legosigno" href="landoj_popoloj_lingvoj.html#i-c3r">«</a></h3>

<p id="i-z1j" class="tenu">A-vorto farita el landobaza landonomo signifas “rilata al la lando, tia kiel (en) la lando, rilata al la homoj en la lando” k.t.p.:</p>

<ul id="i-5kf" class="ekzlisto">

<li><p id="i-ktd"><i>Usono</i> <span class="sago">→</span> <i>usona</i> = rilata al Usono aŭ usonanoj, tia kiel (en) Usono, tia kiel usonanoj, k.s.</p></li>

<li><p id="i-zvk"><i>Peruo</i> <span class="sago">→</span> <i>perua</i> = rilata al Peruo aŭ peruanoj, tia kiel (en) Peruo, tia kiel peruanoj, k.s.</p></li>

</ul>

<p id="j-hrp">Oni ankaŭ povas fari A-vortojn el popolnomoj kun AN-sufikso. Tia A-vorto signifas nur “rilata al la popolo, tia kiel la popolo”, sed tiaj A-vortoj estas tre maloftaj: <i>usonano</i> <span class="sago">→</span> <i>usonana</i> (malofta vorto) = “rilata al usonanoj, tia kiel usonanoj”, <i>peruano</i> <span class="sago">→</span> <i>peruana</i> (malofta vorto) = “rilata al peruanoj, tia kiel peruanoj”.</p>

<p id="i-3le" class="tenu">Ĉe gentobazaj landonomoj oni kutimas uzi A-vorton sen sufikso, do A-vorton faritan el la gentonomo: <i>franca</i>, <i>japana</i>, <i>etiopa</i> k.t.p. Tiaj vortoj devus teorie signifi nur “rilata al la popolo, tia kiel la popolo”. Sed en la praktiko oni uzas ilin ankaŭ por la senco “rilata al la lando”:</p>

<ul id="i-c4t" class="ekzlisto">

<li><p id="i-j14"><i>franco</i> <span class="sago">→</span> <i>franca</i> = rilata al francoj aŭ al Francujo</p></li>

<li><p id="i-cb3"><i>japano</i> <span class="sago">→</span> <i>japana</i> = rilata al japanoj aŭ al Japanujo</p></li>

<li><p id="i-38a"><i>finno</i> <span class="sago">→</span> <i>finna</i> = rilata al finnoj aŭ al Finnlando</p></li>

</ul>

<p id="j-fue" class="tenu">Kompreneble oni ankaŭ povas uzi A-vortojn faritajn el plena gentobaza landonomo, sed tio estas pli malofta:</p>

<ul id="j-do3" class="ekzlisto">

<li><p id="i-nc5"><i>Francujo</i> <span class="sago">→</span> <i>francuja</i> (malofta vorto) = rilata al Francujo</p></li>

<li><p id="i-2nr"><i>Japanujo</i> <span class="sago">→</span> <i>japanuja</i> (malofta vorto) = rilata al Japanujo</p></li>

<li><p id="i-i9p"><i>Finnlando</i> <span class="sago">→</span> <i>finnlanda</i> (malofta vorto) = rilata al Finnlando</p></li>

</ul>

<p id="j-d8r">Se oni celas la sencon “rilata al la lando”, kaj se estas tre grave, ke neniu mise komprenu “rilata al la gento/landanoj”, tiam oni ja uzu tiajn vortojn kiel <i>francuja</i>. Sed en la praktiko plej ofte tute bone taŭgas kaj funkcias la pli kutima formo <i>franca</i>, ankaŭ kiam vere temas pri “rilata al Francujo”.</p>

<p id="j-fbs">En iuj landoj, ekz. Rusujo, oni ĝenerale emas tre zorge distingi gentecon. En tiaj okazoj A-vortoj kiel <i>rusuja</i> estas pli oftaj (ĉar oni opinias, ke <i>rusa</i> signifu nur “rilata al rusoj”). En tiaj okazoj oni ankaŭ pli ofte rezervas gentovortojn, ekz. <i>rusoj</i>, por la efektiva gento, preferante kunmetaĵojn kiel <i>rusujanoj</i>, kiam oni parolas pri ĉiuj anoj de la lando (ankaŭ tiuj, kiuj ne estas rusoj en genta senco).</p>

</section>

<section class="sek2">

<h3 id="j-dc4">Gentoj sen gentonomo <a class="permo" rel="bookmark" title="Legosigno" href="landoj_popoloj_lingvoj.html#j-dc4">«</a></h3>

<p id="j-9dl">En multaj landoj, kiuj havas landobazan nomon, tamen ekzistas efektiva gento kun propra lingvo k.t.p., ekz. <i>Nederlando</i>, <i>Islando</i>, <i>Birmo</i> k.a. Se oni volas paroli pri tiuj gentoj, oni devas uzi kunmetaĵon kun AN-sufikso: <i>nederlandanoj</i>, <i>islandanoj</i>, <i>birmanoj</i> k.t.p. Tiaj AN-vortoj do estas plursignifaj. Ili povas esprimi puran landanecon aŭ civitanecon, sed ili ankaŭ povas esti uzataj kun genta signifo. Tio signifas, ke nekunmetitaj popolnomoj kiel <i>francoj</i> kaj <i>japanoj</i> tute similas al AN-sufiksaj popolnomoj kiel <i>nederlandanoj</i> kaj <i>birmanoj</i>. En ambaŭ okazoj la vortoj estas plursignifaj. AN-vorto kiel <i>irlandanoj</i> baze havas la signifon de landanovorto, sed ĝi povas uziĝi laŭbezone ankaŭ kiel gentovorto, dum gentovortoj kiel <i>svedoj</i> kaj <i>koreoj</i> baze estas gentaj vortoj, sed uziĝas tre ofte ankaŭ por landana kaj eĉ civitana senco. La diferenco estas do ĉefe gramatika. Tio, ke en iaj okazoj ekzistas simpla gentovorto, dum aliokaze ne, estas esence hazardo. Oni ne provu kompreni tion kiel iaspecan indikon pri genta pureco aŭ simile.</p>

<section class="sek2">

</section>

<h3 id="i-r76">Lingvonomoj <a class="permo" rel="bookmark" title="Legosigno" href="landoj_popoloj_lingvoj.html#i-r76">«</a></h3>

<p id="i-rz6" class="tenu">El landobazaj landonomoj kaj el simplaj popolnomoj oni povas fari nomojn de lingvoj. Oni faras A-vorton kaj aldonas la vorton <i>lingvo</i>. Oni preskaŭ ĉiam uzas <a href="../difiniloj/la/specialaj_uzoj.html#i-sz9"><i>la</i> kun tiaj lingvonomoj</a>. Tre ofte oni ellasas (subkomprenas) la vorton <i>lingvo</i>:</p>

<ul id="i-9cv" class="ekzlisto">

<li><p id="i-u4l"><i>anglo</i> <span class="sago">→</span> <i>la angla (lingvo)</i> = la lingvo de la angla popolo (kaj de multaj aliaj)</p></li>

<li><p id="i-7nc"><i>ĉino</i> <span class="sago">→</span> <i>la ĉina (lingvo)</i> = la lingvo de la ĉina popolo</p></li>

<li><p id="i-ek6"><i>arabo</i> <span class="sago">→</span> <i>la araba (lingvo)</i> = la lingvo de la araboj</p></li>

<li><p id="i-m1f"><i>zuluo</i> <span class="sago">→</span> <i>la zulua (lingvo)</i> = la lingvo de la zuluoj</p></li>

</ul>

<ul id="i-d82" class="ekzlisto">

<li><p id="i-kjf"><i>Nederlando</i> <span class="sago">→</span> <i>la nederlanda (lingvo)</i> = la lingvo de Nederlando</p></li>

<li><p id="i-ge7"><i>Birmo</i> <span class="sago">→</span> <i>la birma (lingvo)</i> = la lingvo de Birmo</p></li>

<li><p id="i-d11"><i>Indonezio</i> <span class="sago">→</span> <i>la indonezia (lingvo)</i> = la lingvo de Indonezio</p></li>

</ul>

<ul id="i-a41" class="ekzlisto">

<li><p id="i-um5"><i><strong>La franca lingvo</strong> videble estis tiu el ŝiaj scioj, de kiu ŝi esperis plej multe.</i><cite class="fonto" data-tde="marta,as155,Marta-2"><abbr title="Marta, paĝo 24 ⇗ Alklaku por vidi la kuntekston en la Tekstaro de Esperanto">M.24</abbr></cite></p></li>

<li><p id="j-lbg"><i>Tia lingvo konkurados en la mondo antaŭ ĉio kun <strong>la lingvo angla</strong>, kiu celas fariĝi internacia.</i><cite class="fonto" data-tde="paroladoj-de-zamenhof,bc103"><abbr title="Originala Verkaro, paĝo 374 ⇗ Alklaku por vidi la kuntekston en la Tekstaro de Esperanto">OV.374</abbr></cite></p></li>

<li><p id="i-kk6"><i>Mi ne scias <strong>la lingvon hispanan</strong>.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite></p></li>

<li><p id="i-j45"><i>Ĉu vi parolas <strong>la anglan (lingvon)</strong>?</i></p></li>

<li><p id="i-oj5"><i>Mi volas lerni <strong>la ĉinan (lingvon)</strong>.</i></p></li>

<li><p id="j-9ez"><i>Ŝi parolas <strong>la japanan (lingvon)</strong>, <strong>la korean (lingvon)</strong> kaj <strong>la vjetnaman (lingvon)</strong>.</i></p></li>

<li><p id="j-pfs"><i>Ŝi parolas <strong>la japanan</strong>, <strong>korean</strong> kaj <strong>vjetnaman (lingvojn)</strong>.</i></p></li>

</ul>

<p id="i-rzo">El tiaj lingvonomoj oni povas fari diversajn kunmetitajn vortojn, plej ofte subkomprenante la elementon <i>lingvo</i>, ekz.: <i>angligi</i> = “traduki en la anglan lingvon”, <i>elarabigi</i> = “traduki el la araba lingvo”, <i>hispanparolanto</i> = “parolanto de la hispana lingvo”, <i>japanlingva</i> = “en la japana lingvo, scianta la japanan lingvon, k.s.”.</p>

<p id="i-mms">Oni atentu, ke por multaj popoloj kaj lingvoj ne ekzistas responda landonomo, ekz. <i>la hebrea lingvo</i> = “la lingvo de la hebreoj (judoj)”, kiu estas parolata ĉefe en Israelo; <i>la persa</i>, kiun parolas la persoj, la plej granda gento en Irano (antaŭe oni nomis la landon <i>Persujo</i>, sed nun ĝi estas <i>Irano</i>); <i>la malagasa</i> nomata laŭ la malagasoj en Madagaskaro (antaŭe nomata <i>Malagasujo</i>); kaj <i>la svahila</i>, kiu estas parolata en pluraj afrikaj landoj.</p>

<p id="i-bzv" class="tenu">Ekzistas ankaŭ lingvoj, kiuj havas tute propran nomon kun O-finaĵo, ekz.: <i>Esperanto</i>, <i>Ido</i>, <i>Volapuko</i>, <i>Lingvafrankao°</i>, <i>Fanagalo°</i>, <i>Papiamento</i>, <i>Tokpisino°</i>, <i>Sanskrito</i>, <i>Latino</i>, <i>Urduo</i>. <a href="../difiniloj/la/specialaj_uzoj.html#i-sz9">Antaŭ tiaj lingvonomoj oni ne uzu <i>la</i></a>:</p>

<ul id="i-tvp" class="ekzlisto">

<li><p id="i-sdz"><i>Oni parolas <strong>Esperanton</strong>.</i><cite class="fonto" data-tde="paroladoj-de-zamenhof,bc199"><abbr title="Originala Verkaro, paĝo 401 ⇗ Alklaku por vidi la kuntekston en la Tekstaro de Esperanto">OV.401</abbr></cite></p></li>

<li><p id="i-k2i"><i>En la lernejo mi studis <strong>Latinon</strong>, sed ne la grekan.</i></p></li>

<li><p id="i-nec"><i><strong>Urduo</strong> estas tre simila al la hinda lingvo.</i></p></li>

</ul>

<p id="j-19l">Principe oni skribu ĉiujn tiajn O-finaĵajn lingvonomojn kun komenca majusklo, ĉar ili tute kondutas kiel propraj nomoj, sed se ne temas pri planlingvoj kiel <i>Esperanto</i> kaj
<i>Volapuko</i>, nek pri programada lingvo kiel <i>Baziko</i> kaj <i>Kobolo</i>, oni tamen ofte uzas minusklan skribon: <i>latino</i>, <i>sanskrito</i>, <i>urduo</i>. En la <a href="../../aldonoj/literaturo.html#10OA">Deka Oficiala Aldono al la Universala Vortaro</a> la Akademio de Esperanto tamen oficialigis la nomojn <i>Latino</i> kaj <i>Sanskrito</i> kun majuskla komenclitero.</p>

<p id="i-4sl">O-vortajn lingvonomojn oni principe ankaŭ povas uzi en A-vorta formo. Tiam oni ja uzu artikolon: <i>la Esperanta (lingvo)</i>, <i>la sanskrita (lingvo)</i>, <i>la urdua (lingvo)</i>, <i>la Ida (lingvo)</i>. Sed normale oni uzu la simplan O-formon sen <i>la</i>. Se oni vidas tian esprimon kiel ekz. <i>la urdua (lingvo)</i>, oni spontane supozas, ke ekzistas aŭ popolo <i>*urduoj*</i> aŭ lando <i>*Urduo*</i>, sed tia popolo aŭ lando tute ne ekzistas, kaj tial estas misgvide paroli pri <i>la urdua</i>. Pli klara estas la normala formo <i>Urduo</i>. En iaj okazoj tamen tia A-finaĵa formo estas la sola uzata praktike, ekz. <i>la hindia</i>, <i>la jida</i> kaj <i>la palia</i>, kvankam tiuj nomoj tute ne estas faritaj el nomo de lando aŭ popolo (aŭ de io ajn alia).</p>

<p id="i-o6g">Ĉiuj planlingvoj havas propran nomon, sed ial oni malemas esperantigi tiajn nomojn. Oni preferas paroli per fremdaj nomoj pri <span class="kursive" lang="vo">Volapük</span>, <span class="kursive" lang="art">Solresol</span>, <span class="kursive" lang="art">Idiom Neutral</span>, <span class="kursive" lang="art">Latino sine flexione</span>, <span class="kursive" lang="art">Novial</span>, <span class="kursive" lang="ie">Occidental</span>, <span class="kursive" lang="ie">Interlingue</span>, <span class="kursive" lang="ia">Interlingua</span>, <span class="kursive" lang="en">Basic English</span>, <span class="kursive" lang="art">Interglossa</span>, <span class="kursive" lang="art">Loglan</span>, <span class="kursive" lang="und">Bliss</span> k.t.p. Nur <i>Esperanto</i>, <i>Volapuko</i> kaj <i>Ido</i> estas ofte uzataj Esperantaj nomoj de planlingvoj. Kial ne esperantigi, kiom eble, ĉiujn tiajn nomojn? Oni ja esperantigas la nomojn de pli-malpli ĉiuj aliaj lingvoj en la mondo. La jenaj esperantigitaj nomoj povas do esti uzindaj: <i>Solresolo°</i>, <i>Idiomo Neŭtrala</i>, <i>Latino sen fleksio</i>, <i>Novialo°</i>, <i>Okcidentalo°</i>, <i>Interlingveo°</i>, <i>Interlingvao°</i>, <i>Baza Angla</i>, <i>Intergloso°</i>, <i>Loglano°</i>, <i>Loĵbano°</i>, <i>Bliso°</i>, <i>Tokipono°</i> k.t.p.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/propraj_nomoj/landoj_popoloj_lingvoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/propraj_nomoj/landoj_popoloj_lingvoj.html">H-skribo</a></li><li><a href="https://x.bertilow.com/pmeg/gramatiko/propraj_nomoj/landoj_popoloj_lingvoj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>