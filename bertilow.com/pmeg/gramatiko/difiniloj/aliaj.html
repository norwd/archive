<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Aliaj difiniloj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="La ĉe propraj nomoj" href="la/propraj_nomoj.html">
	<link rel="Next" title="Pli ol unu difinilo" href="pli_ol_unu.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="aliaj.html">	
	<link rel="Alternate" hreflang="eo" href="aliaj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/difiniloj/aliaj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/difiniloj/aliaj.html">	
	<link rel="Alternate" hreflang="x-default" href="aliaj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="aliaj.html">Aliaj difiniloj</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="la/propraj_nomoj.html" title="La ĉe propraj nomoj">Antaŭa paĝo</a></li><li id="PMEGSEKVA"><a rel="next" href="pli_ol_unu.html" title="Pli ol unu difinilo">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Difiniloj</a> / </span></div>

<section class="sek1">

<h2 id="i-7da"><span class="par">9.2.</span> Aliaj difiniloj</h2>

<p id="i-dci">Krom la difina artikolo <a href="la/index.html"><i>la</i></a>, estas difiniloj ankaŭ la <a href="aliaj.html#i-amz">posedaj pronomoj</a>, la <a href="aliaj.html#i-56b">tabelvortoj je U, A kaj ES</a>, la vorteto <a href="aliaj.html#i-cu5"><i>ambaŭ</i></a> kaj <a href="aliaj.html#i-pir">duondifina <i>unu</i></a>. Kiam ĉeestas la vorteto <a href="../e-vortecaj_vortetoj/lokaj/chi.html"><i>ĉi</i></a>, oni iafoje subkomprenas la difinilon <i>tiu</i>. Tiam <a href="../e-vortecaj_vortetoj/lokaj/chi.html#i-tj9"><i>ĉi</i> kvazaŭ mem fariĝas difinilo</a>.</p>

<section class="sek2">

<h3 id="i-amz">Posedaj pronomoj <a class="permo" rel="bookmark" title="Legosigno" href="aliaj.html#i-amz">«</a></h3>

<p id="i-sie" class="tenu"><a href="../pronomoj/posedaj.html">Posedaj pronomoj</a> estas <i>mia</i>, <i>nia</i>, <i>via</i>, <i>lia</i>, <i>ŝia</i>, <i>ĝia</i>, <i>ilia</i>, <i>onia</i> kaj <i>sia</i> (kaj ankaŭ <i>cia</i>).</p>

<p id="j-7hs">Kiam poseda pronomo aperas kiel priskribo de O-vorto, ĝi kalkuliĝas kiel difinilo. Plej ofte la efektiva senco estas difina (la alparolato scias, pri kiu temas). Sed oni tamen <a href="la/bazaj_reguloj.html#i-bgj">ne aldonas <i>la</i></a>. Se oni anstataŭigas la posedan pronomon per subfrazo, kiu esprimas la posedanton, oni plej ofte devas aldoni <i>la</i>:</p>

<ul id="i-v4c" class="ekzlisto">

<li><p id="i-uu2"><i><strong>Mia domo</strong> estas granda.</i> = <i>La domo, kiu apartenas al mi, estas granda.</i></p></li>

<li><p id="i-j4f"><i><strong>Viaj ŝtrumpoj</strong> estas malpuraj.</i> = <i>La ŝtrumpoj, kiuj apartenas al vi, estas malpuraj.</i></p></li>

<li><p id="i-ga6"><i>Li detruis <strong>sian sanon</strong>.</i> = <i>Li detruis la sanon, kiun li havis.</i></p></li>

</ul>

<p id="i-kj8" class="tenu">Tamen iafoje, precipe kiam frazparto kun poseda pronomo aperas kiel <a href="../specialaj_priskriboj/perverba/index.html">perverba priskribo</a>, la efektiva senco povas esti nedifina:</p>

<ul id="i-czl" class="ekzlisto">

<li><p id="j-zve"><i>Li estas <strong>mia onklo</strong>.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite> Li estas onklo de mi. Eble mi havas ankoraŭ aliajn onklojn.</p></li>

<li><p id="i-nlc"><i>Tion mi diras al vi, ĉar vi estas <strong>mia samlandano</strong>.</i><cite class="fonto" data-tde="fabeloj-de-andersen-4,p899,pupludisto"><abbr title="Fabeloj de Andersen 4, paĝo 202 ⇗ Alklaku por vidi la kuntekston en la Tekstaro de Esperanto">FA4.202</abbr></cite> = <i>... vi estas samlandano de mi.</i> La celita senco estas nedifina.</p></li>

<li><p id="j-pcn"><i>Se iu intence mortigis <strong>sian proksimulon</strong> per ruzo, tiam eĉ de Mia altaro forprenu lin, ke li mortu.</i><cite class="fonto" data-tde="malnova-testamento,ar365,mtlibro2"><abbr title="Josuo, ĉapitro 20 ⇗ Alklaku por vidi la kuntekston en la Tekstaro de Esperanto">Js.20</abbr></cite> Nedifina senco.</p></li>

</ul>

<p id="i-prr">Se temas pri certa individuo, kiu tamen estas nekonata de la alparolato, oni povas por klareco aldoni la vorton <a href="aliaj.html#i-pir"><i>unu</i></a>: <i><strong>Unu mia amiko</strong> estas advokato.</i> <i><strong>Unu el miaj amikoj</strong> estas advokato.</i> Oni ankaŭ povas uzi <i>de</i>-esprimon kun aŭ sen <i>unu</i>: <i><strong>Amiko de mi</strong> estas advokato.</i> <i><strong>Unu amiko de mi</strong> estas advokato.</i></p>

<p id="i-n1f">Iuj provas uzi posedan pronomon kiel postpriskribon por montri nedifinan sencon: <i><strong>Amiko mia</strong> estas advokato.</i> Tia uzo tamen ne estas ĝenerale akceptita, kaj ne ĉiuj komprenas, ke la nekutima vortordo celas montri nedifinan sencon. Normale oni do devas uzi iun el la pli klaraj esprimomanieroj montritaj ĉi-antaŭe.</p>

<p id="i-2c6" class="tenu">Kiam poseda pronomo aperas sola (sen posta O-vorto aŭ A-vorto), ĝi ne estas difinilo. Por klare esprimi, ke oni celas difinitecon oni tiam ofte aldonas <i>la</i>, sed tio ne estas deviga:</p>

<ul id="i-cib" class="ekzlisto">

<li><p id="i-1bh"><i>Tiu ĉi libro estas <strong>mia</strong>.</i> Ĝi estas unu el miaj libroj – nedifina senco.</p></li>

<li><p id="i-mdc"><i>Tiu ĉi libro estas <strong>la mia</strong>.</i> Ĝi estas tiu konata libro, kiu apartenas al mi – difina senco.</p></li>

<li><p id="i-5rf"><i>Unu donis al <strong>sia florejo</strong> la formon de baleno; alia trovis pli bone, ke <strong>ŝia florejo</strong> similas je virineto de maro; sed la plej juna donis al <strong>la sia</strong> formon rondan, kiel la suno.</i><cite class="fonto" data-tde="fabeloj-de-andersen-1,m390,la-virineto-de-maro"><abbr title="Fabeloj de Andersen 1, paĝo 82 ⇗ Alklaku por vidi la kuntekston en la Tekstaro de Esperanto">FA1.82</abbr></cite> <i>La sia</i> = <i>sia florejo</i>. Ĉiuj tri florejoj estas difinitaj. La unuaj du estas sufiĉe difinitaj per <i>sia</i> kaj <i>ŝia</i>, sed la tria estas menciita per sola poseda pronomo (sen la O-vorto <i>florejo</i>), kaj bezonas <i>la</i>.</p></li>

<li><p id="i-ems"><i>Nu, certe mi legis <strong>la vian</strong>, kiel bone skribita!</i><cite class="fonto" data-tde="la-revizoro,am887,la-revizoro-akto-3"><abbr title="La Revizoro, paĝo 47 ⇗ Alklaku por vidi la kuntekston en la Tekstaro de Esperanto">Rz.47</abbr></cite> <i>La vian</i> = <i>vian verkon</i> = <i>la verkon, kiun vi faris</i>.</p></li>

<li><p id="i-h23"><i>Via pano estas malpli freŝa, ol <strong>mia</strong>.</i><cite class="fonto" data-tde="fundamenta-ekzercaro,s19"><abbr title="Ekzercaro de la Fundamento, ekzerco 10 ⇗ Alklaku por vidi la kuntekston en la Tekstaro de Esperanto">FE.10</abbr></cite> Jen Fundamenta ekzemplo, en kiu ne aperas <i>la</i> antaŭ <i>mia</i>, kvankam la senco estas <i>la pano, kiu apartenas al mi</i>. Oni tute rajtas diri <i>ol la mia</i> por plia klareco, sed tio ne estas deviga.</p></li>

</ul>

<p id="i-ja4" class="tenu">Iafoje en poezio k.s. oni ne sekvas la normalajn regulojn por posedaj pronomoj. Tian uzon oni (normale) ne imitu en ordinara lingvaĵo:</p>

<ul id="i-fsn" class="ekzlisto">

<li><p id="i-jza"><i>Patro <strong>nia</strong>, kiu estas en la ĉielo.</i><cite class="fonto" data-tde="unua-libro,by4"><abbr title="La Unua Libro 19 ⇗ Alklaku por vidi la kuntekston en la Tekstaro de Esperanto">UL.19</abbr></cite> = <i>Nia patro ...</i></p></li>

<li><p id="i-stg"><i>Ho, la profeta <strong>mia</strong> antaŭsento!</i><cite class="fonto" data-tde="hamleto,bx475"><abbr title="Hamleto, paĝo 27 ⇗ Alklaku por vidi la kuntekston en la Tekstaro de Esperanto">H.27</abbr></cite> = <i>Ho, mia profeta antaŭsento!</i></p></li>

<li><p id="i-3ce"><i>Eraras for la penso <strong>mia</strong>.</i><cite class="fonto" data-tde="poezio-zamenhofa-fundamenta-krestomatio,cz105"><abbr title="Fundamenta Krestomatio, paĝo 310 ⇗ Alklaku por vidi la kuntekston en la Tekstaro de Esperanto">FK.310</abbr></cite> = <i>Eraras for mia penso.</i></p></li>

<li><p id="i-l5h"><i>Kaj nun, Laerto, al l’ afero <strong>via</strong>!</i><cite class="fonto" data-tde="hamleto,bx166"><abbr title="Hamleto, paĝo 11 ⇗ Alklaku por vidi la kuntekston en la Tekstaro de Esperanto">H.11</abbr></cite> = <i>... al via afero!</i></p></li>

<li><p id="i-sh3"><i>Mieno <strong>lia</strong> montris pli suferon, sed ne koleron.</i><cite class="fonto" data-tde="hamleto,bx281"><abbr title="Hamleto, paĝo 19 ⇗ Alklaku por vidi la kuntekston en la Tekstaro de Esperanto">H.19</abbr></cite> = <i>Lia mieno ...</i></p></li>

</ul>

</section>

<section class="sek2">

<h3 id="i-pir">Duondifina <i>unu</i> <a class="permo" rel="bookmark" title="Legosigno" href="aliaj.html#i-pir">«</a></h3>

<p id="i-4zi" class="tenu">Iuj lingvoj uzas specialan nedifinan artikolon, kiu ofte estas vorto simila al <i>unu</i>. Tia artikolo ne ekzistas en Esperanto. Plenan nedifinitecon oni montras simple per neuzo de difinilo. Sed oni iafoje uzas <i>unu</i> kiel <strong>duondifinan artikolon</strong>. Tia <i>unu</i> ne montras nombron, sed individuecon. Ĝi montras, ke temas pri io, kio estas nekonata al la aŭskultanto, sed konata al la parolanto:</p>

<ul id="i-4dj" class="ekzlisto">

<li><p id="i-9m2"><i><strong>Unu tagon</strong>, promenante apud la reloj de fervojo, li falis sub la radojn de veturanta vagonaro kaj mortiĝis.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> La rakontanto per <i>unu</i> montras, ke li mem scias, en kiu tago tio okazis.</p></li>

<li><p id="i-czv"><i><strong>Unu vidvino</strong> havis du filinojn.</i><cite class="fonto" data-tde="fundamenta-ekzercaro,s21"><abbr title="Ekzercaro de la Fundamento, ekzerco 11 ⇗ Alklaku por vidi la kuntekston en la Tekstaro de Esperanto">FE.11</abbr></cite> Komenco de fabelo. Ankoraŭ nur la rakontanto konas la vidvinon. (Alia teorie ebla interpreto estas matematika: “1 vidvino havis 2 filinojn, sekve 2 vidvinoj havis 4 filinojn”. Sed tute ne temas pri tia kalkulado. Temas pri prezentado de rolantoj en fabelo.)</p></li>

<li><p id="i-gsv"><i>En <strong>unu vilaĝo</strong> loĝis du viroj, kiuj ambaŭ havis la saman nomon.</i><cite class="fonto" data-tde="fabeloj-de-andersen-1,m55,malgranda-niko-kaj-granda-niko"><abbr title="Fabeloj de Andersen 1, paĝo 13 ⇗ Alklaku por vidi la kuntekston en la Tekstaro de Esperanto">FA1.13</abbr></cite> Ili loĝis en vilaĝo konata de la parolanto, sed ne de la aŭskultanto.</p></li>

<li><p id="i-4oo"><i>En <strong>unu tago</strong>, kiam ŝi estis apud tiu fonto, venis al ŝi malriĉa virino.</i><cite class="fonto" data-tde="fundamenta-ekzercaro,s27"><abbr title="Ekzercaro de la Fundamento, ekzerco 15 ⇗ Alklaku por vidi la kuntekston en la Tekstaro de Esperanto">FE.15</abbr></cite></p></li>

<li><p id="i-3am"><i><strong>Unu vesperon</strong> fariĝis granda uragano: fulmis kaj tondris, forte pluvegis, estis terure.</i><cite class="fonto" data-tde="fabeloj-de-andersen-1,m170,reghidino-sur-pizo"><abbr title="Fabeloj de Andersen 1, paĝo 27 ⇗ Alklaku por vidi la kuntekston en la Tekstaro de Esperanto">FA1.27</abbr></cite></p></li>

</ul>

<p id="i-31l" class="tenu">La difina artikolo <i>la</i> estas pli-malpli deviga, kiam temas pri io konata al la aŭskultanto. Se oni forlasas <i>la</i>, oni montras la malan signifon, nedifinitecon. La duondifina artikolo <i>unu</i> tamen neniam estas deviga. Ĝi estas nuancilo, kiun oni uzu je bezono:</p>

<ul id="i-ok2" class="ekzlisto">

<li><p id="i-6bn"><i>Vi devas legi <strong>libron</strong>.</i> Aŭ oni celas specan signifon, aŭ oni celas certan libron nekonatan al la aŭskultanto.</p></li>

<li><p id="i-vil"><i><strong>Unu libron</strong> vi devas legi, jen ĝi.</i> La aldonita <i>unu</i> montras, ke ne temas pri iu ajn libro, nek pri speco de libro, sed pri certa libro nekonata al la alparolato.</p></li>

<li><p id="i-jkz"><i>Mi volas, ke vi renkontu <strong>unu amikon</strong> de mi.</i> <i>Unu</i> estas uzata por emfazi, ke ne temas pri iu ajn el la amikoj de la parolanto.</p></li>

</ul>

<p id="i-e74">La duondifina <i>unu</i> troviĝas en la <cite title="Fundamento de Esperanto">Fundamento</cite>, kaj Zamenhof tre ofte uzis ĝin. Ĝi estas tre utila nuancilo, se oni ĝin ne trouzas. Iuj tamen pensas, ke tia <i>unu</i> estas nedifina artikolo uzata pro influo de naciaj lingvoj. Tial multaj hezitas uzi duondifinan <i>unu</i> timante fari eraron. Pro tio la duondifina <i>unu</i> fariĝis iom malofta nuntempe. Multaj preferas la vortojn <i>certa</i> kaj <i>iu</i>. Sed <a href="../nombroj/vortetoj/unu_specialaj_uzoj.html#i-8hb"><i>iu</i> montras iom alian signifon, kaj <i>certa</i> estas multe pli emfaza ol <i>unu</i></a>. Tamen, kiam temas pri tempovortoj, oni ankoraŭ vaste uzadas duondifinan <i>unu</i> tute laŭ la ĉi-antaŭe montritaj ekzemploj: <i>unu tagon ...</i>, <i>en unu vespero ...</i>, <i>unu fojon ...</i> k.s.</p>

<p id="i-6c5">Legu pli pri <a href="../nombroj/vortetoj/unu_specialaj_uzoj.html">specialaj uzoj de <i>unu</i></a>.</p>

</section>

<section class="sek2">

<h3 id="i-56b">Tabelvortoj je U, A kaj ES <a class="permo" rel="bookmark" title="Legosigno" href="aliaj.html#i-56b">«</a></h3>

<p id="i-muh">La <a href="../oa-vortecaj_vortetoj/index.html">tabelvortoj je U, A kaj ES</a> estas difiniloj: <i>kiu</i>, <i>tiu</i>, <i>iu</i>, <i>ĉiu</i>, <i>neniu</i>, <i>kia</i>, <i>tia</i>, <i>ia</i>, <i>ĉia</i>, <i>nenia</i>, <i>kies</i>, <i>ties</i>, <i>ies</i>, <i>ĉies</i>, <i>nenies</i>. Oni do ne uzu <i>la</i> kune kun tiaj tabelvortoj.</p>

</section>

<section class="sek2">

<h3 id="i-cu5"><i>Ambaŭ</i> <a class="permo" rel="bookmark" title="Legosigno" href="aliaj.html#i-cu5">«</a></h3>

<p id="i-aid" class="tenu">La vorteto <a href="../oa-vortecaj_vortetoj/ambau.html"><i>ambaŭ</i></a> estas difinilo, kiam ĝi rekte priskribas O-vorton. Oni do ne uzu <i>la</i> kune kun <i>ambaŭ</i>.</p>

</section>

<section class="sek2">

<h3 id="i-994">Aliaj difiniloj antaŭ propraj nomoj <a class="permo" rel="bookmark" title="Legosigno" href="aliaj.html#i-994">«</a></h3>

<p id="i-9sr" class="tenu"><a href="la/propraj_nomoj.html">Antaŭ normalaj propraj nomoj oni normale ne uzas <i>la</i></a>. Aliaj difiniloj povas tamen aperi antaŭ ĉiaj propraj nomoj, sed nur malofte estas bezono de tiaj esprimoj:</p>

<ul id="i-hp1" class="ekzlisto">

<li><p id="i-2ua"><i>Kaj vi ankaŭ, <strong>mia Francisko</strong>, vi ankaŭ?</i><cite class="fonto" data-tde="la-rabistoj,da72,la-rabistoj-1"><abbr title="La Rabistoj, paĝo 9 ⇗ Alklaku por vidi la kuntekston en la Tekstaro de Esperanto">Rt.9</abbr></cite> <i>Mia</i> aldonas ian amikecan nuancon.</p></li>

<li><p id="i-dll"><i>Ĉu vi sentas teruron antaŭ <strong>tiu Karolo</strong>?</i><cite class="fonto" data-tde="la-rabistoj,da467,la-rabistoj-1"><abbr title="La Rabistoj, paĝo 33 ⇗ Alklaku por vidi la kuntekston en la Tekstaro de Esperanto">Rt.33</abbr></cite> <i>Tiu</i> emfazas, ke temas pri la ĵus menciita Karolo.</p></li>

<li><p id="i-hgv"><i><strong>Ambaŭ Pjotr Ivanoviĉ’oj</strong> alkuras sur la pintoj de la piedoj.</i><cite class="fonto" data-tde="la-revizoro,am1048,la-revizoro-akto-4"><abbr title="La Revizoro, paĝo 55 ⇗ Alklaku por vidi la kuntekston en la Tekstaro de Esperanto">Rz.55</abbr></cite> Temas pri du viroj kun la sama nomo.</p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/difiniloj/aliaj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/difiniloj/aliaj.html">H-skribo</a></li><li><a href="https://x.bertilow.com/pmeg/gramatiko/difiniloj/aliaj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>