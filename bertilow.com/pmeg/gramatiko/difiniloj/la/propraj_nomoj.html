<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “La” ĉe propraj nomoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Specialaj uzoj" href="specialaj_uzoj.html">
	<link rel="Next" title="Aliaj difiniloj" href="../aliaj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="propraj_nomoj.html">	
	<link rel="Alternate" hreflang="eo" href="propraj_nomoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/difiniloj/la/propraj_nomoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/difiniloj/la/propraj_nomoj.html">	
	<link rel="Alternate" hreflang="x-default" href="propraj_nomoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="propraj_nomoj.html"><i>La</i> ĉe propraj nomoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="specialaj_uzoj.html" title="Specialaj uzoj">Antaŭa paĝo</a></li><li id="PMEGSEKVA"><a rel="next" href="../aliaj.html" title="Aliaj difiniloj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Difiniloj</a> / <a href="index.html">Difina artikolo – <i>la</i></a> / </span></div>

<section class="sek1">

<h2 id="i-8j3"><span class="par">9.1.6.</span> <i>La</i> ĉe propraj nomoj</h2>

<p id="i-rm1" class="tenu">Ĉe <a href="../../propraj_nomoj/index.html">propraj nomoj</a> la uzado de <i>la</i> estas bedaŭrinde iom malsimpla, kaj ne tute klare fiksita.</p>

<p id="i-rbg">Oni faras distingon inter <a href="propraj_nomoj.html#i-u92">normalaj propraj nomoj</a>, ĉe kiuj oni normale ne uzas <i>la</i>, kaj <a href="propraj_nomoj.html#i-dlk">ordinaraj O-vortoj kiel propraj nomoj</a>, ĉe kiuj oni normale ja uzas <i>la</i>. (En multaj lernolibroj oni trovas la trosimpligitan regulon: “antaŭ propraj nomoj oni ne uzas <i>la</i>”. Tiu simpligo ne estas prava.)</p>

<p id="i-u5p">Ankaŭ <a href="../aliaj.html">aliaj difiniloj povas uziĝi ĉe propraj nomoj</a>.</p>

<section class="sek2">

<h3 id="i-u92">Normalaj propraj nomoj <a class="permo" rel="bookmark" title="Legosigno" href="propraj_nomoj.html#i-u92">«</a></h3>

<p id="i-2u8">Normalaj propraj nomoj estas vortoj kaj esprimoj, kiuj estas <strong>per si mem</strong> propraj nomoj. Pri tio decidas la ĉefvorto de la nomo. Ekz. <i>Norda Ameriko</i> estas normala propra nomo, ĉar la ĉefvorto <i>Ameriko</i> ĉiam estas propra nomo per si mem.</p>

<p id="i-toz" class="tenu">Normalaj propraj nomoj ne bezonas <i>la</i>, ĉar ili ĉiam nomas ion, kion oni supozas konata de la alparolato. Teorie ili nomas unikaĵojn. Multaj propraj nomoj tamen ne estas vere unikaj, sed efektive nomas plurajn individuojn, sed kiam oni uzas propran nomon, oni normale pensas pri unu certa individuo, kaj supozas, ke la aŭskultanto komprenos, pri kiu temas. Normale estus eraro aldoni <i>la</i> al tiaj nomoj:</p>

<ul id="i-8fo" class="ekzlisto">

<li><p id="i-u9z"><i>Morgaŭ mi veturos <strong>Parizon</strong>.</i><cite class="fonto" data-tde="fundamenta-ekzercaro,s44"><abbr title="Ekzercaro de la Fundamento, ekzerco 28 ⇗ Alklaku por vidi la kuntekston en la Tekstaro de Esperanto">FE.28</abbr></cite> <i>Parizo</i> estas propra nomo de la ĉefurbo de Francujo. Ĝi ĉiam nomas unikan difinitan urbon, kaj ne havu <i>la</i>.</p></li>

<li><p id="i-sku"><i><strong>Aleksandro</strong> ne volas lerni, kaj tial mi batas <strong>Aleksandron</strong>.</i><cite class="fonto" data-tde="fundamenta-ekzercaro,s18"><abbr title="Ekzercaro de la Fundamento, ekzerco 9 ⇗ Alklaku por vidi la kuntekston en la Tekstaro de Esperanto">FE.9</abbr></cite> <i>Aleksandro</i> estas propra nomo de knabo. Uzante ĝin oni ĉiam celas certan difinitan knabon, kiun la alparolato konas. Oni ne uzu <i>la</i>. Efektive ja ekzistas multaj Aleksandroj, sed kiam oni uzas tian nomon, oni ĉiam celas unu certan el ili, kiun la aŭskultanto konas.</p></li>

<li><p id="i-51g"><i><strong>Zamenhof</strong> kreis <strong>Esperanton</strong>.</i> <i>Zamenhof</i> estas ĉiam propra nomo. Ĝi ne havu <i>la</i>. <i>Esperanto</i> estis unue kaŝnomo de Zamenhof. Nun ĝi estas propra nomo de lia lingvo. La vorto <i>esperanto</i> estas ordinara vorto (= “persono, kiu esperas”), sed la lingvonomo estas rigardata kiel tute alia vorto.</p></li>

</ul>

<p id="i-p36" class="tenu">Ĉiuj <a href="../../propraj_nomoj/landoj_popoloj_lingvoj.html">landonomoj</a> estas traktataj kiel normalaj propraj nomoj. Ili do ne havu <i>la</i>:</p>

<ul id="i-15o" class="ekzlisto">

<li><p id="i-cdk"><i>La rusoj loĝas en <strong>Rusujo</strong> kaj la germanoj en <strong>Germanujo</strong>.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite></p></li>

</ul>

<p id="i-nll"><a href="../../propraj_nomoj/ne-esperantigitaj.html">Fremdlingvaj propraj nomoj</a> estas traktataj kiel normalaj propraj nomoj (sen <i>la</i>). Ankaŭ <a href="../../citajhoj.html#i-fh9">citaĵaj nomoj de libroj k.s.</a> ordinare estas tiel traktataj.</p>

<section class="sek3">

<h4 id="i-4a9">Nomo kun rekta priskribo <a class="permo" rel="bookmark" title="Legosigno" href="propraj_nomoj.html#i-4a9">«</a></h4>

<p id="i-pjs" class="tenu">Iafoje normala propra nomo havas A-vorton kiel rektan priskribon. Se tiu A-vorto ne estas mem parto de la propra nomo, oni normale ja uzas <i>la</i>, kvazaŭ temus pri ordinara O-vorto. Tion oni faras precipe, kiam temas pri elekto (reala aŭ ŝajna) inter pluraj aferoj kun la sama nomo:</p>

<ul id="i-7cm" class="ekzlisto">

<li><p id="i-zcs"><i>Duoble montriĝis la bildo de Venero, de <strong>la surtera Venero</strong>.</i><cite class="fonto" data-tde="fabeloj-de-andersen-1,m1052,kupra-porko"><abbr title="Fabeloj de Andersen 1, paĝo 213 ⇗ Alklaku por vidi la kuntekston en la Tekstaro de Esperanto">FA1.213</abbr></cite> Venero estas propra nomo de diino. Unue <i>Venero</i> aperas sen <i>la</i>, laŭ la bazaj reguloj por normalaj propraj nomoj. Poste ĉeestas la rekta priskribo <i>surtera</i>, kaj oni devas uzi <i>la</i> por montri difinitecon. Temas kvazaŭ pri du malsamaj Veneroj, la ĉiela Venero kaj la surtera Venero.</p></li>

<li><p id="i-6c6"><i><strong>La malgranda Janjo</strong> per larĝe malfermitaj okuloj rigardis la murojn.</i><cite class="fonto" data-tde="marta,as39,Marta-2"><abbr title="Marta, paĝo 6 ⇗ Alklaku por vidi la kuntekston en la Tekstaro de Esperanto">M.6</abbr></cite></p></li>

<li><p id="i-ib7"><i>Ĉiuj konas <strong>Londonon</strong>, la ĉefurbon de Britujo, sed ne ĉiuj konas <strong>la aliajn Londonojn</strong> en Usono kaj Kanado.</i> <i>Londono</i> ne havas <i>la</i>, ĉar ĝi estas klare difinita per si mem. La esprimo <i>aliaj Londonoj</i> tamen havas la priskribon <i>aliaj</i>. Oni do devas uzi <i>la</i>, ĉar oni parolas pri ĉiuj aliaj Londonoj.</p></li>

<li><p id="i-zt9"><i>Multaj vizitis Londonon, la ĉefurbon de Britujo, sed mi vizitis ankaŭ <strong>aliajn Londonojn</strong>.</i> Ankaŭ ĉi tie <i>Londono</i> havas priskribon, sed oni ne uzu <i>la</i>, ĉar ne temas pri ĉiuj aliaj Londonoj, kaj la aŭskultanto ankaŭ ne povas scii, precize pri kiuj Londonoj temas.</p></li>

<li><p id="j-fno"><i>Svisujo, kiu<span class="ellasita-parto"> <span data-teksto=", ne havante ian nacian lingvon,">[...]</span></span> estas la plej neŭtrala lando en <strong>la tuta Eŭropo</strong>, estas la plej bona loko por kongreso neŭtrale-homa.</i><cite class="fonto" data-tde="originala-verkaro,dm1223"><abbr title="Originala Verkaro, paĝo 436 ⇗ Alklaku por vidi la kuntekston en la Tekstaro de Esperanto">OV.436</abbr></cite> Kiam <i>tuta</i> aperas kiel rekta priskribo antaŭ propra nomo, oni normale uzas <i>la</i>.</p></li>

<li><p id="i-t9g"><i>Tio ĉi estas ne stilo de <strong>bona Esperanto</strong>, sed stilo de malklera homo.</i><cite class="fonto" data-tde="lingvaj-respondoj,cb282"><abbr title="Lingvaj Respondoj, paĝo 149A ⇗ Alklaku por vidi la kuntekston en la Tekstaro de Esperanto">LR.149A</abbr></cite> Ĉi tie mankas <i>la</i>, ĉar <i>bona Esperanto</i> ne estas uzata por identigi certan lingvon, sed por paroli pri speco de lingvaĵo.</p></li>

</ul>

<p id="i-i5c" class="tenu">Se temas ne pri elekto inter pluraj aferoj kun la sama nomo, sed pri diversaj partoj de unu afero, tiam oni normale ne uzas <i>la</i>, kvankam ĉeestas A-vorta priskribo:</p>

<ul id="i-ptm" class="ekzlisto">

<li><p id="i-kj6"><i>Eŝvajlero situas en <strong>meza Rejnlando</strong> en Germanujo en <strong>meza Eŭropo</strong>.</i> Ne temas pri pluraj Rejnlandoj aŭ pluraj Eŭropoj, sed pri la meza parto de Rejnlando kaj la meza parto de Eŭropo.</p></li>

<li><p id="i-mor"><i>En <strong>orienta Azio</strong> multaj landoj evoluas tre rapide.</i> = <i>En la orienta parto de Azio ...</i></p></li>

<li><p id="j-cdv"><i>Demokratio naskiĝis en <strong>(la) antikva Grekujo</strong>.</i> Se oni rigardas la nunan Grekujon kaj la antikvan Grekujon pli-malpli kiel du malsamajn landojn, oni uzas <i>la antikva Grekujo</i> kun <i>la</i>. Sed oni ankaŭ povas pensi pri diversaj periodoj de la historio de unu lando. Tiam oni ne uzas <i>la</i>.</p></li>

</ul>

<p id="i-uzj" class="tenu">Se rekta priskribo de normala propra nomo ne estas A-vorto, sed alispeca priskribo, tiam oni normale ne uzas <i>la</i>. Nur se tia priskribo servas emfaze por fari distingon inter pluraj individuoj kun la sama nomo, oni povas uzi <i>la</i> por tion klare montri:</p>

<ul id="i-p8j" class="ekzlisto">

<li><p id="i-9te"><i>Tio estis <strong>Kristino el la erikejo</strong>.</i><cite class="fonto" data-tde="fabeloj-de-andersen-3,o727,ib-kaj-malgranda-kristino"><abbr title="Fabeloj de Andersen 3, paĝo 94 ⇗ Alklaku por vidi la kuntekston en la Tekstaro de Esperanto">FA3.94</abbr></cite> <i>El la erikejo</i> estas rekta priskribo de la nomo <i>Kristino</i>, sed ĝi ne estas A-vorto.</p></li>

<li><p id="i-s1u"><i>Mi ekskribos pri ĉio al <strong>Trjapiĉkin en Peterburgo.</strong></i><cite class="fonto" data-tde="la-revizoro,am1363,la-revizoro-akto-4"><abbr title="La Revizoro, paĝo 66 ⇗ Alklaku por vidi la kuntekston en la Tekstaro de Esperanto">Rz.66</abbr></cite></p></li>

<li><p id="i-emn"><i>Pasintjare mi vizitis Berlinon, sed ne <strong>la Berlinon de Germanujo</strong>. Mi vizitis unu el la multaj Berlinoj en Usono.</i> Ĉi tie temas klare pri distingo inter pluraj urboj kun la sama nomo, kaj <i>la</i> estas bezonata.</p></li>

<li><p id="i-mrd"><i>Mi daŭre revas promeni tra <strong>la Parizo de 1900</strong>.</i> La parolanto pensas pri la tiama Parizo kvazaŭ alia urbo ol la nuna Parizo.</p></li>

</ul>

<p id="i-grj" class="tenu">Se A-vorta priskribo mem estas parto de la propra nomo, oni normale ne uzas <i>la</i>:</p>

<ul id="i-p19" class="ekzlisto">

<li><p id="i-aba"><i>Brazilo estas la plej granda lando en <strong>Suda Ameriko</strong>.</i> La A-vorto <i>Suda</i> estas parto de la nomo <i>Suda Ameriko</i>. (Pli rekomendinda estas tamen la unuvorta formo <i>Sud-Ameriko</i>.)</p></li>

<li><p id="i-7k3"><i><strong>Sankta Petro</strong></i>. <i><strong>Sankta Johano</strong></i>. En tiaj ĉi nomoj de sanktuloj la priskribo <i>Sankta</i> estas kiel parto de la nomo, tial <i>la</i> ne estas uzata. Ĉe Zamenhof oni tamen trovas tiajn nomojn ankaŭ kun <i>la</i>. Kiam sanktula nomo aperas kun <i>la</i>, povas esti, ke fakte temas pri festotago, preĝejo aŭ simila afero, kiu estas nomita laŭ tiu sanktulo: <i>la Sankta Bartolomeo</i><cite class="fonto" data-tde="la-rabeno-de-bahharahh,ce31"><abbr title="La Rabeno de Baĥaraĥ, paĝo 24 ⇗ Alklaku por vidi la kuntekston en la Tekstaro de Esperanto">Rn.24</abbr></cite> = “la preĝejo de Sankta Bartolomeo”.</p></li>

</ul>

</section>

<section class="sek3">

<h4 id="j-gec">Klasikaj religiaj verkoj <a class="permo" rel="bookmark" title="Legosigno" href="propraj_nomoj.html#j-gec">«</a></h4>

<p id="j-4d8">Ĉe la nomoj de iaj gravaj klasikaj religiaj verkoj oni normale uzas <i>la</i>, ankaŭ kiam ne ĉeestas rekta priskribo, kvankam estas tute eble rigardi tiujn vortojn kiel proprajn nomojn: <i>la Biblio</i> (aŭ <i>La Sankta Biblio</i>), <i>la Korano</i> (aŭ <i>La Nobla Korano</i>), <i>la Talmudo</i> k.a. <i>La Kristaneco montris al li en <strong>la Biblio</strong> la konsolon pri eterna vivo.</i><cite class="fonto" data-tde="fabeloj-de-andersen-3,o887,shtono-de-la-saghuloj"><abbr title="Fabeloj de Andersen 3, paĝo 116 ⇗ Alklaku por vidi la kuntekston en la Tekstaro de Esperanto">FA3.116</abbr></cite> <i>Ĉu ne tiel estas skribite en <strong>la Korano</strong>?</i><cite class="fonto" data-tde="fabeloj-de-andersen-4,p1009,sterkskarabo"><abbr title="Fabeloj de Andersen 4, paĝo 225 ⇗ Alklaku por vidi la kuntekston en la Tekstaro de Esperanto">FA4.225</abbr></cite>.</p>

<p id="j-1nc" class="noto"><span class="noto">Noto:</span> Simile oni uzas la nomojn de la ne-religiaj verkoj Odiseado, Eneado kaj Iliado kun <i>la</i>: <i>la Odiseado</i>, <i>la Eneado</i>, <i>la Iliado</i>. Tiuj vortoj estas (iom kuriozaj) kunmetaĵoj kun la sufikso <a href="../../../vortfarado/afiksoj/sufiksoj/ad.html">AD</a>: <i>Odiseo</i> (propra nomo de persono) + AD <span class="sago">→</span> <i>odiseado</i> (vojaĝo de Odiseo) <span class="sago">→</span> <i>la Odiseado</i> (nomo de rakonto pri lia vojaĝo).</p>

</section>

</section>

<section class="sek2">

<h3 id="i-dlk">Ordinaraj O-vortoj kiel propraj nomoj <a class="permo" rel="bookmark" title="Legosigno" href="propraj_nomoj.html#i-dlk">«</a></h3>

<p id="i-mvu" class="tenu">Antaŭ ordinaraj vortoj, kiuj fariĝis propraj nomoj, oni normale ja uzas <i>la</i>, ĉar la vortoj ne per si mem montras unikaĵojn:</p>

<ul id="i-fpe" class="ekzlisto">

<li><p id="i-e4v"><i>Li kreis <strong>la Grandan Ursinon</strong>, Orionon, kaj Plejadojn.</i><cite class="fonto" data-tde="malnova-testamento,ar2659,mtlibro18"><abbr title="Ijob, ĉapitro 9 ⇗ Alklaku por vidi la kuntekston en la Tekstaro de Esperanto">Ij.9</abbr></cite> Estas tri propraj nomoj de stelaroj. Ĉiuj tri estas egale unikaj. La du lastaj nomoj estas normalaj propraj nomoj, kaj ne havu <i>la</i>. La unua nomo tamen konsistas el ordinaraj vortoj, kaj bezonas <i>la</i>.</p></li>

<li><p id="i-fl1"><i>Kaj tiam <strong>la Nokto</strong> diris:<span class="alineo"> </span>“Tenu vin dekstre kaj eniru en la malluman pinarbaron, mi vidis, ke tien foriris <strong>la Morto</strong> kun via malgranda infano.”</i><cite class="fonto" data-tde="fabeloj-de-andersen-3,o13"><abbr title="Fabeloj de Andersen 3, paĝo 2 ⇗ Alklaku por vidi la kuntekston en la Tekstaro de Esperanto">FA3.2</abbr></cite> La nokto kaj la morto rolas en fabelo kiel personoj kun propraj nomoj (tion montras la majuskla skribo), sed <i>nokto</i> kaj <i>morto</i> estas ordinaraj O-vortoj, kaj tial bezonas <i>la</i>.</p></li>

<li><p id="i-jvf"><i>En unu el la domoj de <strong>la Orienta strato</strong> en Kopenhago, proksime de <strong>la Nova Reĝa Bazaro</strong>, estis iam granda gastokunveno.</i><cite class="fonto" data-tde="fabeloj-de-andersen-1,m511,galoshoj-de-felicho"><abbr title="Fabeloj de Andersen 1, paĝo 113 ⇗ Alklaku por vidi la kuntekston en la Tekstaro de Esperanto">FA1.113</abbr></cite> Estas du propraj nomoj, kiuj konsistas el ordinaraj vortoj. Ili havas <i>la</i>. La tria nomo, <i>Kopenhago</i>, estas normala propra nomo. Ĝi ne havas <i>la</i>.</p></li>

<li><p id="i-5h5"><i>Dio kondukis la popolon ĉirkaŭire<span class="ellasita-parto"> <span data-teksto=", per la vojo tra la dezerto,">[...]</span></span> al <strong>la Ruĝa Maro</strong>.</i><cite class="fonto" data-tde="malnova-testamento,ar288,mtlibro2"><abbr title="Eliro, ĉapitro 13 ⇗ Alklaku por vidi la kuntekston en la Tekstaro de Esperanto">Er.13</abbr></cite> La marnomo konsistas el ordinaraj vortoj.</p></li>

<li><p id="i-zda"><i>La plej suda parto de la afrika kontinento estas <strong>la Bonespera Kabo</strong>.</i></p></li>

<li><p id="j-l4o"><i>Irano situas ĉe <strong>la Persa Golfo</strong>.</i></p></li>

</ul>

<p id="i-ncl" class="tenu">Okazas tamen, ke oni forlasas <i>la</i> ĉe tiaj ĉi nomoj, precipe kiam temas pri tre konataj nomoj. La uzado ne estas tute unueca:</p>

<ul id="i-3sb" class="ekzlisto">

<li><p id="i-vrc"><i>Ĉu vi estas membro de (<strong>la</strong>) Universala Esperanto-Asocio?</i> Oni povas uzi <i>la</i>, sed normale forlasas ĝin ĝuste ĉe ĉi tiu nomo, ĉar ĝi estas tiel konata. <a href="propraj_nomoj.html#i-blg">Mallongigojn de tiaj nomoj oni tamen plej ofte uzas sen <i>la</i></a>.</p></li>

<li><p id="j-5a5"><i>Ni vojaĝis al (<strong>la</strong>) Unuiĝintaj Arabaj Emirlandoj.</i> La nomo de tiu ŝtato (unio de pluraj emirlandoj) jen aperas kun <i>la</i>, jen sen <i>la</i>.</p></li>

</ul>

</section>

<section class="sek2">

<h3 id="i-ca4">Multe-nombraj nomoj <a class="permo" rel="bookmark" title="Legosigno" href="propraj_nomoj.html#i-ca4">«</a></h3>

<p id="i-d7m">Propraj nomoj, kiuj havas jam en sia baza formo J-finaĵon, ofte kondutas kiel ordinaraj O-vortoj (kun <i>la</i>), ankaŭ kiam fakte temas pri normala propra nomo: <i>(la) Alpoj</i> (montaro en Eŭropo), <i>(la) Andoj</i> (montaro en Sud-Ameriko), <i>(la) Filipinoj</i> (insulara ŝtato en Azio).</p>

</section>

<section class="sek2">

<h3 id="i-df4">Propraj nomoj kiel priskriboj <a class="permo" rel="bookmark" title="Legosigno" href="propraj_nomoj.html#i-df4">«</a></h3>

<p id="i-5cf" class="tenu">Kiam propra nomo aperas kiel postmetita <a href="../../specialaj_priskriboj/identiga.html">identiga priskribo</a> de ordinara O-vorto, kaj la tuta frazparto estas laŭsence difinita kaj konata, tiam oni devas uzi <i>la</i>, ĉar la ĉefvorto de la tuta frazparto estas ordinara ne-propranoma O-vorto:</p>

<ul id="i-bjc" class="ekzlisto">

<li><p id="i-jnr"><i>la rivero <strong>Nilo</strong></i></p></li>

<li><p id="i-i32"><i>la fama aŭtoro <strong>Ŝekspiro</strong></i></p></li>

<li><p id="i-b9b"><i>la strato <strong>Graniczna</strong></i><cite class="fonto" data-tde="marta,as17,Marta-2"><abbr title="Marta, paĝo 4 ⇗ Alklaku por vidi la kuntekston en la Tekstaro de Esperanto">M.4</abbr></cite></p></li>

<li><p id="i-czz"><i>la monato <strong>Majo</strong></i><cite class="fonto" data-tde="fabeloj-de-andersen-3,o161,ekzistas-diferenco"><abbr title="Fabeloj de Andersen 3, paĝo 18 ⇗ Alklaku por vidi la kuntekston en la Tekstaro de Esperanto">FA3.18</abbr></cite></p></li>

</ul>

<p id="i-fli">Ordinare la ĉeesto de propra nomo estas sufiĉa kialo por diri, ke temas pri io difinita kaj konata. Sed eventuale, se oni volas diri, ke estas unu el pluraj kun tiu nomo, kaj se la aŭskultanto ne scias, pri kiu el ili temas, tiam oni eble povas uzi tiajn esprimojn sen <i>la</i>: <i>Mi vojaĝis kune kun <strong>amiko Johano</strong>.</i> = <i>... kun amiko, kiun vi ne konas, sed kiu nomiĝas Johano.</i> Praktike oni tre malofte tiamaniere uzas propranoman priskribon ĉe O-vorto sen <i>la</i>. Pli ofte oni diras ekz. <i>... kun amiko, kiu nomiĝas Johano</i>, ĉar tio estas pli klara.</p>

<p id="i-7o3" class="tenu">Tia propranoma priskribo povas ankaŭ havi la formon de A-vorto:</p>

<ul id="i-lu7" class="ekzlisto">

<li><p id="i-5cn"><i>la <strong>Mediteranea</strong> maro</i> = <i>la maro, kiu nomiĝas Mediteraneo</i> = <i>la maro Mediteraneo</i> = <i>Mediteraneo</i>. La longa esprimo <i>la Mediteranea maro</i> estas do tute samsignifa kiel simpla <i>Mediteraneo</i>. La longa esprimo povas esti utila, ekz. kiam oni volas aparte atentigi, ke Mediteraneo estas maro.</p></li>

<li><p id="i-v2f"><i>la <strong>Jutlanda</strong> duoninsulo</i><cite class="fonto" data-tde="fabeloj-de-andersen-4,p295,filino-de-la-marcha-regho"><abbr title="Fabeloj de Andersen 4, paĝo 58 ⇗ Alklaku por vidi la kuntekston en la Tekstaro de Esperanto">FA4.58</abbr></cite> = <i>la duoninsulo Jutlando</i> = <i>Jutlando</i><cite class="fonto" data-tde="fabeloj-de-andersen-4,p130,filino-de-la-marcha-regho"><abbr title="Fabeloj de Andersen 4, paĝo 19 ⇗ Alklaku por vidi la kuntekston en la Tekstaro de Esperanto">FA4.19</abbr></cite></p></li>

<li><p id="j-ium"><i>la <strong>Atlantika</strong> oceano</i> = <i>la oceano Atlantiko</i> = <i>Atlantiko</i></p></li>

<li><p id="j-sk6"><i>la <strong>Esperanta</strong> lingvo</i> = <i>la lingvo Esperanto</i> = <i>Esperanto</i></p></li>

</ul>

<p id="j-5ab">Ial oni neniam uzas nomojn de homoj en tia maniero. Anstataŭ <i>la aŭtoro Ŝekspiro</i> oni neniam diras <i>*la ŝekspira aŭtoro*</i>.</p>

</section>

<section class="sek2">

<h3 id="i-22j">Titoloj <a class="permo" rel="bookmark" title="Legosigno" href="propraj_nomoj.html#i-22j">«</a></h3>

<p id="i-4ds" class="tenu">Vortojn kiel <i>sinjor(in)o</i>, <i>fraŭl(in)o</i>, <i>doktor(in)o</i>, <i>profesor(in)o</i> k.s. oni ofte uzas antaŭ propra nomo de persono. Laŭ la ordinaraj reguloj, oni tiam uzu <i>la</i>, ĉar la tuto estas klare difinita per la propra nomo:</p>

<ul id="j-519" class="ekzlisto">

<li><p id="j-ien"><i>La ekspedejo de <strong>la sinjoroj Snitchey kaj Craggs</strong> kuŝis tre oportune sur la bazaro.</i><cite class="fonto" data-tde="la-batalo-de-l-vivo,ag184,la-batalo-parto-2"><abbr title="La batalo de l’ vivo, paĝo 36 ⇗ Alklaku por vidi la kuntekston en la Tekstaro de Esperanto">BV.36</abbr></cite> = <i>... de la sinjoroj, kiuj nomiĝis Snitchey kaj Craggs ...</i></p></li>

<li><p id="j-6gj"><i><strong>La doktoredzino A.</strong> vizitis hodiaŭ <strong>la gedoktorojn P</strong>.</i><cite class="fonto" data-tde="fundamenta-ekzercaro,s52"><abbr title="Ekzercaro de la Fundamento, ekzerco 36 ⇗ Alklaku por vidi la kuntekston en la Tekstaro de Esperanto">FE.36</abbr></cite></p></li>

<li><p id="j-em7"><i><strong>La reĝo Johano</strong> legis en la romano pri <strong>la reĝo Arturo</strong>.</i><cite class="fonto" data-tde="fabeloj-de-andersen-1,noto-fabeloj1-16,galoshoj-de-felicho"><abbr title="Fabeloj de Andersen 1, paĝo 121 ⇗ Alklaku por vidi la kuntekston en la Tekstaro de Esperanto">FA1.121</abbr></cite></p></li>

</ul>

<p id="j-nkv">Sed kelkaj tiaj antaŭesprimoj ofte uziĝas kvazaŭ parto de la propra nomo, kaj tiam ne vere informas, kia estas la persono. Ili uziĝas pli-malpli rutine pro ĝentileco, respekto aŭ simile. En tiaj okazoj oni ofte forlasas la artikolon:</p>

<ul id="i-knz" class="ekzlisto">

<li><p id="i-kf7"><i>Li fianĉiĝis kun <strong>fraŭlino Berto</strong>.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Oni ankaŭ povas uzi <i>... kun <strong>la</strong> fraŭlino Berto</i>, sed tiam la vorto <i>fraŭlino</i> fariĝas pli grava, pli informoplena.</p></li>

<li><p id="i-b7s"><i><strong>Sinjorino Zminska</strong> hieraŭ multe parolis al mi pri vi.</i><cite class="fonto" data-tde="marta,as297,Marta-3"><abbr title="Marta, paĝo 41 ⇗ Alklaku por vidi la kuntekston en la Tekstaro de Esperanto">M.41</abbr></cite></p></li>

<li><p id="i-ulu"><i>Sekve <strong>barono Brambeus</strong> estas vi?</i><cite class="fonto" data-tde="la-revizoro,am871,la-revizoro-akto-3"><abbr title="La Revizoro, paĝo 46 ⇗ Alklaku por vidi la kuntekston en la Tekstaro de Esperanto">Rz.46</abbr></cite></p></li>

<li><p id="j-unr"><i>Se nun troviĝus tiaj reĝoj, kiel <strong>reĝo Arturo</strong>, tiam troviĝus ankaŭ tiaj kavaliroj, kiel <strong>sinjoro Tvent</strong> kaj <strong>sinjoro Gaudian</strong>.</i><cite class="fonto" data-tde="fabeloj-de-andersen-1,noto-fabeloj1-16,galoshoj-de-felicho"><abbr title="Fabeloj de Andersen 1, paĝo 121 ⇗ Alklaku por vidi la kuntekston en la Tekstaro de Esperanto">FA1.121</abbr></cite></p></li>

<li><p id="j-h7g"><i><strong>Fraŭlino Klaro</strong> kaj <strong>fraŭlino Kristino</strong> ne povas plenumi la tutan kudradon.</i><cite class="fonto" data-tde="marta,as693,Marta-6"><abbr title="Marta, paĝo 96 ⇗ Alklaku por vidi la kuntekston en la Tekstaro de Esperanto">M.96</abbr></cite></p></li>

</ul>

<p id="j-4tl">Ankaŭ la vorton <i>numero</i> oni ofte uzas en tia titoleca maniero sen <i>la</i> antaŭ numeroj: <i>Li loĝas en (ĉambro) <strong>numero 110</strong> (= cent dek).</i> <i>Ĉu vi legis <strong>numeron 12</strong> (= dek du) de tiu gazeto?</i> Simile: <i>paĝo (numero) 123</i>, <i>semajno 52</i>, <i>paragrafo 23</i>. Sed ĉe jaronumeroj oni ordinare uzas artikolon antaŭ la vorto <i>jaro</i>: <i>La unua broŝuro pri la lingvo Esperanto aperis en la fino de <strong>la jaro 1887</strong>.</i><cite class="fonto" data-tde="originala-verkaro,dm555"><abbr title="Originala Verkaro, paĝo 161 ⇗ Alklaku por vidi la kuntekston en la Tekstaro de Esperanto">OV.161</abbr></cite> (Vidu ankaŭ <a href="../../nombroj/datoj.html">la klarigojn pri datoj</a>.)</p>

<p id="i-a99">Se titoleca antaŭesprimo havas rektan priskribon, ekz. A-vorton, tiam oni ordinare ja uzas <i>la</i>: <i>Plej afable brilis la okuloj de la filino, <strong>la ĉarma fraŭlino Klaro</strong>.</i><cite class="fonto" data-tde="fabeloj-de-andersen-4,p844,historio-el-la-dunoj"><abbr title="Fabeloj de Andersen 4, paĝo 185 ⇗ Alklaku por vidi la kuntekston en la Tekstaro de Esperanto">FA4.185</abbr></cite> <i>Li fianĉiĝis kun <strong>la juna fraŭlino Berto</strong>. <strong>La genia doktoro Zamenhof</strong> kreis Esperanton.</i> <i>Ĉu vi legis <strong>la interesan numeron 100</strong> de tiu gazeto?</i></p>

<p id="j-rjb">Se temas pri <a href="../../rolmontriloj/sen/alvoko.html">la frazrolo alparolo</a>, oni nepre ne uzu <i>la</i> antaŭ titolo: <i><strong>Sinjorino Szwejc!</strong> – ŝi diris, – mi prezentas al vi <strong>sinjorinon Marta Swicka</strong>.</i><cite class="fonto" data-tde="marta,as773,Marta-7"><abbr title="Marta, paĝo 108 ⇗ Alklaku por vidi la kuntekston en la Tekstaro de Esperanto">M.108</abbr></cite> <i><strong>Kara fraŭlino Klaro</strong>, – ŝi diris, – vi scias bone, kiel mi zorgas pri la sano de miaj laborantinoj.</i><cite class="fonto" data-tde="marta,as786,Marta-7"><abbr title="Marta, paĝo 109 ⇗ Alklaku por vidi la kuntekston en la Tekstaro de Esperanto">M.109</abbr></cite></p>

</section>

<section class="sek2">

<h3 id="i-ft6">Pruntitaj artikoloj <a class="permo" rel="bookmark" title="Legosigno" href="propraj_nomoj.html#i-ft6">«</a></h3>

<p id="i-9d1">Iuj normalaj propraj nomoj havas en iuj naciaj lingvoj difinan artikolon, kiu estas kvazaŭ parto de la nomo. En Esperanto tiaj nomoj ne havu artikolon. Ekz. <i>Hago</i> (urbo en Nederlando) neniam havas artikolon en Esperanto, kvankam en pluraj lingvoj ĝi havas artikolon, kiu estas firma parto de la nomo (ekz. <i><span lang="nl" class="kursive">Den Haag</span></i>, <i><span lang="fr" class="kursive">La Haye</span></i>, <i><span lang="en" class="kursive">The Hague</span></i>, <i><span lang="it" class="kursive">l’Aia</span></i>). Same oni uzas <i>Havro</i> sen artikolo, kvankam en la franca estas ĉiam <span lang="fr" class="kursive">Le Havre</span> kun artikolo. Arabaj propraj nomoj ofte havas difinan artikolon en la araba, sed en Esperanto ili ne havu artikolon: <i>Kairo</i>, <i>Riado</i>, <i>Kuvajto</i> k.t.p. Sed iafoje oni tamen vidas tiajn artikolojn ankaŭ en Esperanto: <i>la Himalajo</i><cite class="fonto" data-tde="fabeloj-de-andersen-1,m914,ghardeno-de-la-paradizo"><abbr title="Fabeloj de Andersen 1, paĝo 188 ⇗ Alklaku por vidi la kuntekston en la Tekstaro de Esperanto">FA1.188</abbr></cite>, <i>la Atlantiko</i>, <i>la Mediteraneo</i> (normale sen artikoloj). Tio estas neĝusta, sed iafoje tolerebla. Propraj nomoj ofte rifuzas tute plene esperantiĝi.</p>

<p id="i-g6p">Ĉe iuj ĉi tiaj nomoj origina artikolo fariĝis parto de la Esperanta radiko: <i>La-Pazo</i> (aŭ <i>Lapazo</i>), <i>La-Plato</i> (aŭ <i>Laplato</i>), <i>El-Salvadoro</i> (aŭ <i>Elsalvadoro</i>, <i>Salvadoro</i>), <i>Los-Anĝeleso</i> (aŭ <i>Losanĝeleso</i>), <i>Alĝero</i>. (“<span lang="es" class="kursive">La</span>”, “<span lang="es" class="kursive">el</span>” kaj “<span lang="es" class="kursive">los</span>” estas hispanaj artikoloj. “<span lang="ar-Latn" class="kursive">Al</span>” estas araba artikolo.)</p>

</section>

<section class="sek2">

<h3 id="i-dat">Nomoj de tempodividoj <a class="permo" rel="bookmark" title="Legosigno" href="propraj_nomoj.html#i-dat">«</a></h3>

<p id="i-acc" class="tenu">Monatonomoj (<i>Januaro</i>, <i>Februaro</i>, <i>Marto</i>, <i>Muharamo°</i>, <i>Ramadano</i>, <i>Brumero</i> k.a.) estas normalaj propraj nomoj. Ili do normale ne havas <i>la</i>, tute laŭ la bazaj reguloj por tiaj nomoj (kaj estu skribataj <a href="../../propraj_nomoj/majuskloj.html#i-klc">kun komenca majusklo</a>):</p>

<ul id="i-dfu" class="ekzlisto">

<li><p id="i-7zi"><i>Georgo Vaŝington estis naskita la dudek duan de <strong>Februaro</strong> de la jaro mil sepcent tridek dua.</i><cite class="fonto" data-tde="fundamenta-ekzercaro,s22"><abbr title="Ekzercaro de la Fundamento, ekzerco 12 ⇗ Alklaku por vidi la kuntekston en la Tekstaro de Esperanto">FE.12</abbr></cite> <i>Februaro</i> estas difinita konata afero. Se ĝi ne estus normala propra nomo, ĝi nepre havus <i>la</i>.</p></li>

</ul>

<p id="i-ood" class="tenu">Nomoj de festoj (<i>Kristnasko</i>, <i>Pasko</i>, <i>Pentekosto</i>, <i>Aŝuro°</i> k.a.) estas plej ofte traktataj kiel normalaj propraj nomoj sen <i>la</i>, kio estas rekomendinda, kvankam iuj (ekz. <i>Kristnasko</i>) fakte estas ordinaraj O-vortoj. La uzado tamen varias:</p>

<ul id="i-k5i" class="ekzlisto">

<li><p id="i-45t"><i>Al <strong>Kristnasko</strong> venis letero de ŝia patro.</i><cite class="fonto" data-tde="fabeloj-de-andersen-3,o448,sub-la-saliko"><abbr title="Fabeloj de Andersen 3, paĝo 58 ⇗ Alklaku por vidi la kuntekston en la Tekstaro de Esperanto">FA3.58</abbr></cite> = <i>Al la tiujara Kristnasko ...</i></p></li>

<li><p id="i-eun"><i>Post <strong>Aŝuro</strong>° li veturos al Teherano.</i> = <i>Post la ĉi-jara Aŝuro ...</i></p></li>

<li><p id="j-14l"><i>En la dek-kvara tago de la unua monato estu ĉe vi <strong>Pasko</strong>, festo septaga.</i><cite class="fonto" data-tde="malnova-testamento,ar13014,mtlibro26"><abbr title="Jeĥezkel, ĉapitro 45 ⇗ Alklaku por vidi la kuntekston en la Tekstaro de Esperanto">Jĥ.45</abbr></cite></p></li>

<li><p id="i-lmd"><i>Ĉi tio estas la leĝo pri <strong>la Pasko</strong>.</i><cite class="fonto" data-tde="malnova-testamento,ar284,mtlibro2"><abbr title="Eliro, ĉapitro 12 ⇗ Alklaku por vidi la kuntekston en la Tekstaro de Esperanto">Er.12</abbr></cite> La nomo <i>Pasko</i> sufiĉe ofte aperas kun <i>la</i> en la Biblio, sed tio ne estas imitinda.</p></li>

</ul>

<p id="i-1bu" class="tenu">Semajntagoj (<i>lundo</i>, <i>mardo</i>, <i>merkredo</i>, <i>ĵaŭdo</i>, <i>vendredo</i>, <i>sabato</i>, <i>dimanĉo</i>) ne estas propraj nomoj, sed ofte ili estas uzataj propranomece sen <i>la</i>, kvankam difinitaj kaj konataj:</p>

<ul id="i-dai" class="ekzlisto">

<li><p id="i-pal"><i>Dum la tuta semajno ŝi estis malgaja kaj ploris multe da varmegaj larmoj; sed kiam venis <strong>la dimanĉo</strong>, ŝi diris: “Vere, nun mi sufiĉe suferis kaj luktis! <span class="ellasita-parto"><span data-teksto="Nun mi opinias, ke mi estas tiel same bona, kiel multaj el tiuj; kiuj sidas en la preĝejo kaj fiere rigardas de supre la aliajn.">[...]</span></span>”</i><cite class="fonto" data-tde="fabeloj-de-andersen-2,n855,rughaj-shuoj"><abbr title="Fabeloj de Andersen 2, paĝo 101 ⇗ Alklaku por vidi la kuntekston en la Tekstaro de Esperanto">FA2.101</abbr></cite></p></li>

<li><p id="i-sf8"><i>Hodiaŭ estas <strong>sabato</strong>, kaj morgaŭ estos <strong>dimanĉo</strong>.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> Oni ne uzas <i>la</i>, ĉar <i>sabato</i> kaj <i>dimanĉo</i> ĉi tie nur informas pri la speco de tago. Ne temas pri propraj nomoj.</p></li>

<li><p id="i-85m"><i>Mi intencas veni Bulonjon <strong>ĵaŭdon</strong>.</i><cite class="fonto"><abbr title="Leteroj de Zamenhof 1, paĝo 173">L1.173</abbr></cite> Difinita konata ĵaŭdo prezentata propranomece sen <i>la</i>.</p></li>

<li><p id="i-drv"><i>“<strong>Dimanĉon</strong> ni nin vidos<span class="ellasita-parto">.” <span data-teksto="; kaj tiam mi diros al ŝi, kiel ŝi sola plenigas ĉiujn miajn pensojn, kaj ke ŝi devas fariĝi mia kara edzineto; kvankam mi estas nur malriĉa ŝuista submajstro, mi povas ja fariĝi majstro, mi laboros kaj mi strebos antaŭen! Jes, mi tion diros al ŝi, el amo silenta nenio rezultas, tion instruis al mi la mielkuko!”">[...]</span></span><span class="alineo"> </span>Venis <strong>la dimanĉo</strong>.</i><cite class="fonto" data-tde="fabeloj-de-andersen-3,o460"><abbr title="Fabeloj de Andersen 3, paĝo 60 ⇗ Alklaku por vidi la kuntekston en la Tekstaro de Esperanto">FA3.60</abbr></cite> Temas pri la sama dimanĉo, same konata ambaŭfoje, unuafoje propranomece sen <i>la</i>, duafoje kun <i>la</i>.</p></li>

</ul>

<p id="i-tgh" class="tenu">Sezonoj (<i>printempo</i>, <i>somero</i>, <i>aŭtuno</i>, <i>vintro</i>) kaj tagopartoj (<i>mateno</i>, <i>tagmezo</i>, <i>vespero</i>, <i>nokto</i> k.s.) estas ĉiam ordinaraj O-vortoj, kaj oni uzas <i>la</i> tute laŭ la normalaj reguloj:</p>

<ul id="i-zlh" class="ekzlisto">

<li><p id="i-rlr"><i>En <strong>somero</strong> ni veturas per diversaj veturiloj, kaj en <strong>vintro</strong> ni veturas per glitveturilo.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite> = <i>En somera tempo ... en vintra tempo ...</i></p></li>

<li><p id="i-mmc"><i>En <strong>la printempo</strong> la glacio kaj la neĝo fluidiĝas.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Ĉi tiu ekzemplo estas tute simila al la antaŭa, sed ĉi tie ja aperas <i>la</i>. Kiam oni parolas ĝenerale pri specoj, oni ofte povas uzi aŭ forlasi <i>la</i> depende de la stilo. Vidu <a href="specoj.html"><i>La</i> – specoj</a>.</p></li>

<li><p id="i-n7v"><i>Tiujn fabelojn ni aŭskultos en <strong>vintro</strong>.</i><cite class="fonto" data-tde="fabeloj-de-andersen-2,n816,monteto-de-elfoj"><abbr title="Fabeloj de Andersen 2, paĝo 96 ⇗ Alklaku por vidi la kuntekston en la Tekstaro de Esperanto">FA2.96</abbr></cite> = <i>... en vintra tempo.</i> <i>... en iu vintro.</i></p></li>

<li><p id="i-8zr"><i>Fariĝis <strong>mateno</strong>.</i><cite class="fonto" data-tde="fabeloj-de-andersen-2,n127,elfo-de-la-rozo"><abbr title="Fabeloj de Andersen 2, paĝo 131 ⇗ Alklaku por vidi la kuntekston en la Tekstaro de Esperanto">FA2.131</abbr></cite> = <i>Fariĝis matena tempo.</i></p></li>

<li><p id="i-ve1"><i><strong>La nokton</strong> ŝi pasigis ĉe sia laboro.</i><cite class="fonto" data-tde="fabeloj-de-andersen-1,m817,sovaghaj-cignoj"><abbr title="Fabeloj de Andersen 1, paĝo 170 ⇗ Alklaku por vidi la kuntekston en la Tekstaro de Esperanto">FA1.170</abbr></cite> Temas pri certa konata nokto. Tial <i>la</i> estas uzata, tute laŭ la bazaj reguloj por ordinaraj O-vortoj.</p></li>

<li><p id="i-uv6"><i>Ĉirkaŭas min <strong>nokto</strong>.</i><cite class="fonto" data-tde="fabeloj-de-andersen-1,m601,galoshoj-de-felicho"><abbr title="Fabeloj de Andersen 1, paĝo 124 ⇗ Alklaku por vidi la kuntekston en la Tekstaro de Esperanto">FA1.124</abbr></cite> ≈ <i>Ĉirkaŭas min mallumo.</i></p></li>

</ul>

<p id="i-ocz">Laŭ iuj gramatikistoj tiaj vortoj estas iafoje uzataj propranomece, sed temas ĉiam pri frazoj, en kiuj oni parolas pri speco de tempo, kaj en tiaj okazoj <i>la</i> estas ĉiuokaze nebezonata.</p>

</section>

<section class="sek2">

<h3 id="i-j22">Lingvonomoj <a class="permo" rel="bookmark" title="Legosigno" href="propraj_nomoj.html#i-j22">«</a></h3>

<p id="i-2br" class="tenu"><a href="../../propraj_nomoj/landoj_popoloj_lingvoj.html#i-r76">Lingvonomoj</a> kun O-finaĵo (ekz. <i>Esperanto</i>) estas tute normalaj propraj nomoj. <a href="specialaj_uzoj.html#i-sz9">Oni do normale ne uzu <i>la</i> ĉe ili</a>.</p>

</section>

<section class="sek2">

<h3 id="i-blg">Mallongigitaj propraj nomoj <a class="permo" rel="bookmark" title="Legosigno" href="propraj_nomoj.html#i-blg">«</a></h3>

<p id="i-nn5" class="tenu">Mallongigojn de propraj nomoj faritaj el ordinaraj vortoj, oni plej ofte traktas kiel normalajn proprajn nomojn (sen <i>la</i>). La uzado tamen tre varias:</p>

<ul id="i-22k" class="ekzlisto">

<li><p id="i-41a"><i>Mi trovis tiun vorton en (la) Plena Ilustrita Vortaro.</i> <span class="sago">→</span> <i>Mi trovis tiun vorton en <strong>PIV</strong>.</i> Antaŭ la plena nomo oni povas uzi <i>la</i>, sed antaŭ la mallongigo tio kutime ne okazas.</p></li>

<li><p id="i-4dp"><i>Tiujare la Universala Kongreso denove estos ekstereŭropa.</i> <span class="sago">→</span> <i>Tiujare <strong>(la) UK</strong> denove estos ekstereŭropa.</i> Mallongigoj de nomoj de kongresoj iafoje estas uzataj kiel normalaj propraj nomoj (sen <i>la</i>), sed alifoje kiel ordinaraj O-vortoj (je bezono kun <i>la</i>).</p></li>

<li><p id="i-h7o"><i>Ĉu vi estas membro de Universala Esperanto-Asocio?</i> <span class="sago">→</span> <i>Ĉu vi estas membro de <strong>UEA</strong>?</i> Oni povus uzi <i>la</i> antaŭ la plena nomo <i>Universala Esperanto-Asocio</i>, ĉar la ĉefvorto estas ordinara O-vorto, sed praktike tio apenaŭ okazas ĉe tiu ĉi tre konata nomo. Antaŭ la mallongigo <i>UEA</i> la artikolo <i>la</i> neniam aperas.</p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/difiniloj/la/propraj_nomoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/difiniloj/la/propraj_nomoj.html">H-skribo</a></li><li><a href="https://x.bertilow.com/pmeg/gramatiko/difiniloj/la/propraj_nomoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>