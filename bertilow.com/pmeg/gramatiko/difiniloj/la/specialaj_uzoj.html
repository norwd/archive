<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “La” – specialaj uzoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Specoj" href="specoj.html">
	<link rel="Next" title="La ĉe propraj nomoj" href="propraj_nomoj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="specialaj_uzoj.html">	
	<link rel="Alternate" hreflang="eo" href="specialaj_uzoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/difiniloj/la/specialaj_uzoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/difiniloj/la/specialaj_uzoj.html">	
	<link rel="Alternate" hreflang="x-default" href="specialaj_uzoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="specialaj_uzoj.html"><i>La</i> – specialaj uzoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="specoj.html" title="Specoj">Antaŭa paĝo</a></li><li id="PMEGSEKVA"><a rel="next" href="propraj_nomoj.html" title="La ĉe propraj nomoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Difiniloj</a> / <a href="index.html">Difina artikolo – <i>la</i></a> / </span></div>

<section class="sek1">

<h2 id="i-ljc"><span class="par">9.1.5.</span> <i>La</i> – specialaj uzoj</h2>

<section class="sek2">

<h3 id="i-f34"><i>La</i> anstataŭ poseda pronomo <a class="permo" rel="bookmark" title="Legosigno" href="specialaj_uzoj.html#i-f34">«</a></h3>

<p id="i-71b" class="tenu">Ofte oni uzas <i>la</i> anstataŭ <a href="../../pronomoj/posedaj.html">poseda pronomo</a>, se la kunteksto klare montras, kiu la posedanto estas. Tio aparte ofte okazas, kiam oni parolas pri korpopartoj, vestaĵoj aŭ parencoj. Tiam oni tre ofte preferas <i>la</i>:</p>

<ul id="i-l6o" class="ekzlisto">

<li><p id="i-aal"><i>Li levis <strong>la kapon</strong>.</i> = <i>Li levis sian kapon.</i></p></li>

<li><p id="i-lgf"><i>Mi montris per <strong>la fingro</strong>, kien li iru.</i> = <i>... per mia fingro ...</i></p></li>

<li><p id="i-hsr"><i>Ŝi lavis al si <strong>la piedojn</strong>.</i> = <i>Ŝi lavis siajn piedojn.</i></p></li>

<li><p id="i-ov1"><i>La vojkamarado balancis <strong>la kapon</strong> kaj estis tre malĝoja.</i><cite class="fonto" data-tde="fabeloj-de-andersen-1,m347,vojkamarado"><abbr title="Fabeloj de Andersen 1, paĝo 73 ⇗ Alklaku por vidi la kuntekston en la Tekstaro de Esperanto">FA1.73</abbr></cite> = <i>... balancis sian kapon ...</i></p></li>

<li><p id="j-7ns"><i>La randon de <strong>la ĉapelo</strong> li ofte ektuŝas per <strong>la mano</strong>.</i><cite class="fonto" data-tde="marta,as1192,Marta-11"><abbr title="Marta, paĝo 167 ⇗ Alklaku por vidi la kuntekston en la Tekstaro de Esperanto">M.167</abbr></cite> = <i>... de sia ĉapelo ... per sia mano.</i></p></li>

<li><p id="j-hm5"><i>Kien vi volas iri, ke vi metis sur vin <strong>la festan surtuton</strong>?</i><cite class="fonto" data-tde="fabeloj-de-andersen-3,o739,johanchjo-malsaghulo"><abbr title="Fabeloj de Andersen 3, paĝo 96 ⇗ Alklaku por vidi la kuntekston en la Tekstaro de Esperanto">FA3.96</abbr></cite> = <i>... vian festan surtuton?</i></p></li>

<li><p id="i-ctn"><i>Diru al <strong>la patro</strong>, ke mi estas diligenta.</i><cite class="fonto" data-tde="fundamenta-ekzercaro,s17"><abbr title="Ekzercaro de la Fundamento, ekzerco 8 ⇗ Alklaku por vidi la kuntekston en la Tekstaro de Esperanto">FE.8</abbr></cite> <i>La patro</i> = <i>mia patro</i> (la patro de la parolanto). Oni tamen ofte uzas la vortojn <i>Patro</i> kaj <i>Patrino</i> (kun komenca majusklo) kvazaŭ proprajn nomojn sen <i>la</i>. Tiel oni ofte parolas ene de familio. Se la parolanto kaj la aŭskultanto estus samfamilianoj, la frazo do povus esti: <i>Diru al Patro, ke mi estas diligenta.</i> La karesformojn <a href="../../../vortfarado/afiksoj/sufiksoj/chj.html"><i>paĉjo</i></a> kaj <a href="../../../vortfarado/afiksoj/sufiksoj/nj.html"><i>panjo</i></a> oni ĉiam uzas propranomece sen <i>la</i>, kiam oni parolas pri la propraj gepatroj: <i>Diru al <strong>Paĉjo/paĉjo</strong>, ke ...</i></p></li>

</ul>

</section>

<section class="sek2">

<h3 id="i-ng4"><i>La</i> anstataŭ <i>ĉiuj</i> <a class="permo" rel="bookmark" title="Legosigno" href="specialaj_uzoj.html#i-ng4">«</a></h3>

<p id="i-7d5" class="tenu">Kiam ne estas risko pri miskompreno, oni povas uzi <i>la</i> anstataŭ <i>ĉiuj</i>, sed <i>la</i> ne estas same insista kiel <i>ĉiuj</i>:</p>

<ul id="i-co8" class="ekzlisto">

<li><p id="i-agv"><i><strong>La gastoj</strong> eksidis ĉe la tablo.</i> ≈ <i>Ĉiuj gastoj eksidis ...</i> <i>Ĉiuj</i> insistas pri tio, ke neniu gasto mankis. Kun <i>la</i> povus esti, ke eble mankis iu, sed tion oni opinias malgrava.</p></li>

<li><p id="i-u71"><i>Ĉi-vespere <strong>la angloj</strong> prezentos teatraĵon en la kongresejo.</i> <i>La angloj</i> ≈ <i>ĉiuj angloj</i>. La situacio (kongreso) tamen limigas la sencon de <i>ĉiuj angloj</i>. Temas pri (pli-malpli) ĉiuj angloj, kiuj partoprenas en la kongreso, kaj ne pri ĉiuj angloj de la mondo. Alia interpreto estas, ke temas pri grupo, kiu kvazaŭ reprezentas ĉiujn anglojn en la kongreso.</p></li>

</ul>

<p id="i-59f">Ofte, kiam oni parolas <a href="specoj.html">ĝenerale pri speco</a>, <i>la</i> egalas pli-malpli al <i>ĉiu</i> aŭ <i>ĉiuj</i>.</p>

</section>

<section class="sek2">

<h3 id="i-sz9"><i>La</i> antaŭ lingvonomoj <a class="permo" rel="bookmark" title="Legosigno" href="specialaj_uzoj.html#i-sz9">«</a></h3>

<p id="i-cuc"><i>La</i> estas uzata antaŭ <a href="../../propraj_nomoj/landoj_popoloj_lingvoj.html#i-r76">lingvonomoj</a>, kiuj konsistas el A-vorto plus la vorto <i>lingvo</i> (ofte subkomprenata). Oni uzas <i>la</i>, ĉar oni rigardas la lingvojn kiel unikaĵojn: <i>la angla (lingvo)</i>, <i>la ĉina (lingvo)</i>, <i>la nederlanda (lingvo)</i> k.a. Ekzistas nur unu angla lingvo, nur unu ĉina k.t.p. (Efektive ekzistas ofte pluraj variantoj de tiaj lingvoj, sed normale oni ignoras tion.)</p>

<p id="i-b6s">Oni tamen ne uzu <i>la</i> ĉe tiuj <a href="../../propraj_nomoj/landoj_popoloj_lingvoj.html#i-bzv">lingvoj, kiuj havas propran O-vortan nomon, ekz. <i>Esperanto</i>, <i>Ido</i>, <i>Volapuko</i>, <i>Latino</i>, <i>Sanskrito</i> k.a.</a></p>

</section>

<section class="sek2">

<h3 id="i-9ps"><i>La</i> antaŭ <i>plej</i> kaj <i>malplej</i> <a class="permo" rel="bookmark" title="Legosigno" href="specialaj_uzoj.html#i-9ps">«</a></h3>

<p id="i-n2l" class="tenu">Kiam <a href="../../e-vortecaj_vortetoj/ceteraj/pli_plej.html#i-mkn"><i>plej</i> aŭ <i>malplej</i></a> ĉeestas, temas normale pri io unika, kaj sekve oni uzas <i>la</i>:</p>

<ul id="i-psm" class="ekzlisto">

<li><p id="i-5jd"><i>La malfeliĉa infano forkuris kaj kaŝis sin en <strong>la plej proksima arbaro</strong>.</i><cite class="fonto" data-tde="fundamenta-ekzercaro,s36"><abbr title="Ekzercaro de la Fundamento, ekzerco 21 ⇗ Alklaku por vidi la kuntekston en la Tekstaro de Esperanto">FE.21</abbr></cite></p></li>

<li><p id="i-amg"><i>Li estas tre kredema: eĉ <strong>la plej nekredeblajn aferojn</strong>, kiujn rakontas al li <strong>la plej nekredindaj homoj</strong>, li tuj kredas.</i><cite class="fonto" data-tde="fundamenta-ekzercaro,s57"><abbr title="Ekzercaro de la Fundamento, ekzerco 41 ⇗ Alklaku por vidi la kuntekston en la Tekstaro de Esperanto">FE.41</abbr></cite></p></li>

<li><p id="i-ll2"><i>El ĉiuj miaj infanoj Ernesto estas <strong>la plej juna</strong><span class="klariga-aldono"> [infano]</span>.</i><cite class="fonto" data-tde="fundamenta-ekzercaro,s19"><abbr title="Ekzercaro de la Fundamento, ekzerco 10 ⇗ Alklaku por vidi la kuntekston en la Tekstaro de Esperanto">FE.10</abbr></cite></p></li>

<li><p id="i-or6"><i>Kelkaj homoj sentas sin <strong>la plej feliĉaj</strong><span class="klariga-aldono"> [homoj]</span>, kiam ili vidas la suferojn de siaj najbaroj.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite></p></li>

</ul>

<p id="i-ate" class="tenu">Se temas pri komparo inter du individuaĵoj aŭ du grupoj, oni uzas kutime <i>la (mal)pli</i> anstataŭ <i>la (mal)plej</i>:</p>

<ul id="j-hs3" class="ekzlisto">

<li><p id="j-7bm"><i>Unu vidvino havis du filinojn. <strong>La pli maljuna</strong><span class="klariga-aldono"> [filino]</span> estis tiel simila al la patrino per sia karaktero kaj vizaĝo, ke ĉiu, kiu ŝin vidis, povis pensi, ke li vidas la patrinon.</i><cite class="fonto" data-tde="fundamenta-ekzercaro,s21"><abbr title="Ekzercaro de la Fundamento, ekzerco 11 ⇗ Alklaku por vidi la kuntekston en la Tekstaro de Esperanto">FE.11</abbr></cite></p></li>

<li><p id="j-nrd"><i>Ĉu tiam via plej aĝa filino ne havus la devon subtenadi la ekzistadon, zorgi pri la edukado kaj bona direktado de <strong>la malpli aĝaj gefratoj</strong>?</i><cite class="fonto" data-tde="marta,as634,Marta-5"><abbr title="Marta, paĝo 87 ⇗ Alklaku por vidi la kuntekston en la Tekstaro de Esperanto">M.87</abbr></cite> Oni faras komparon inter unuflanke la pli aĝa filino kaj aliflanke ĉiuj ŝiaj malpli aĝaj gefratoj.</p></li>

</ul>

<p id="i-lem" class="tenu">Kelkfoje <i>plej</i> ne montras ion unikan, sed plej altan gradon de eco aŭ maniero. Tiam oni ne uzu <i>la</i>:</p>

<ul id="i-4ud" class="ekzlisto">

<li><p id="i-vm2"><i>Eĉ <strong>vulpo plej ruza</strong> fine estas kaptata.</i><cite class="fonto" data-tde="proverbaro-esperanta,bh296"><abbr title="Proverbaro Esperanta, proverbo 285 ⇗ Alklaku por vidi la kuntekston en la Tekstaro de Esperanto">PE.285</abbr></cite> Ne temas pri certa konata vulpo, sed pri iu ajn vulpo maksimume ruza.</p></li>

<li><p id="i-mlm"><i>Li ekaŭdis bruan tonon, kiu povis ektimigi la koron eĉ de <strong>plej kuraĝa viro</strong>.</i><cite class="fonto" data-tde="fabeloj-de-andersen-1,m760,persista-stana-soldato"><abbr title="Fabeloj de Andersen 1, paĝo 156 ⇗ Alklaku por vidi la kuntekston en la Tekstaro de Esperanto">FA1.156</abbr></cite> Temas ne pri certa difinita kuraĝa viro, sed pri la kategorio de plej kuraĝaj viroj.</p></li>

<li><p id="i-lff"><i>Ĉiuj floroj brilis en <strong>plej belegaj koloroj</strong>.</i><cite class="fonto" data-tde="fabeloj-de-andersen-2,n1051,la-ombro"><abbr title="Fabeloj de Andersen 2, paĝo 135 ⇗ Alklaku por vidi la kuntekston en la Tekstaro de Esperanto">FA2.135</abbr></cite> Temas pri speco de koloroj. Se oni aldonus <i>la</i>, temus pri ĝuste tiuj koloroj, kiuj estas plej belaj, kaj la parolanto supozus, ke la aŭskultanto scias precize, kiuj estas tiuj koloroj.</p></li>

<li><p id="j-rz2"><i>Li estas <strong>plej laca</strong> en la mateno.</i> Ne temas pri komparo inter diversaj personoj, sed pri komparo inter diversaj lacecoj de unu sama persono en diversaj tempoj.</p></li>

<li><p id="i-uoj"><i>Kiu venas <strong>plej frue</strong>, sidas <strong>plej ĝue</strong>.</i><cite class="fonto" data-tde="proverbaro-esperanta,bh546"><abbr title="Proverbaro Esperanta, proverbo 535 ⇗ Alklaku por vidi la kuntekston en la Tekstaro de Esperanto">PE.535</abbr></cite> <i>Plej</i> ne staras antaŭ O-vorta frazparto, sed antaŭ E-vorta frazparto.</p></li>

<li><p id="i-9c4"><i>Ŝi hontis siajn larmojn kaj deziris kaŝi ilin kiel eble <strong>plej rapide</strong>.</i><cite class="fonto" data-tde="marta,as163,Marta-2"><abbr title="Marta, paĝo 25 ⇗ Alklaku por vidi la kuntekston en la Tekstaro de Esperanto">M.25</abbr></cite></p></li>

</ul>

<p id="i-j2h" class="tenu"><i>La</i> eĉ estas tiel ofta antaŭ <i>plej</i>, ke oni ofte uzas ĝin pro nura kutimo, eĉ kiam ne temas vere pri io konata aŭ unika:</p>

<ul id="i-f2t" class="ekzlisto">

<li><p id="i-hri"><i>Por vi mi en <strong>la plej malluma nokto</strong> irus al la fino de la mondo.</i><cite class="fonto" data-tde="marta,as56,Marta-2"><abbr title="Marta, paĝo 8 ⇗ Alklaku por vidi la kuntekston en la Tekstaro de Esperanto">M.8</abbr></cite> Ne temas pri difinita unika nokto, sed pri iu ajn nokto maksimume malluma. Pli bone estus sen <i>la</i>.</p></li>

<li><p id="j-j9j"><i><strong>La plej multajn publikajn parolojn</strong> pri nia afero havis sinjoro Chr. Schmidt..</i><cite class="fonto" data-tde="originala-verkaro,dm472"><abbr title="Originala Verkaro, paĝo 146 ⇗ Alklaku por vidi la kuntekston en la Tekstaro de Esperanto">OV.146</abbr></cite> Ne temas vere pri konataj aŭ unikaj paroloj, sed pri komparado de kvantoj. Oni tute bone povas forlasi <i>la</i>, sed ordinare oni ja uzas <i>la</i> en <i>la plej (mal)multaj</i>.</p></li>

</ul>

<p id="i-8z1" class="tenu">Zamenhof eĉ uzis <i>la plej</i> ĉe E-vortaj frazpartoj:</p>

<ul id="i-jab" class="ekzlisto">

<li><p id="i-ell"><i>Malsupre en la domo estas <strong>la plej bele</strong> kaj tie oni sin sentas <strong>la plej oportune</strong>.</i><cite class="fonto" data-tde="fabeloj-de-andersen-1,m399,la-virineto-de-maro"><abbr title="Fabeloj de Andersen 1, paĝo 86 ⇗ Alklaku por vidi la kuntekston en la Tekstaro de Esperanto">FA1.86</abbr></cite> Zamenhof uzis <i>plej</i>, ĉar temas pri komparo inter pluraj belecoj kaj oportunecoj. En la domo troviĝas do la plej bela el ĉiuj belecoj, kaj la plej oportuna el ĉiuj oportunecoj. Nuntempe oni tamen preferas ne uzi <i>la</i> ĉe E-vortaj frazpartoj. Zamenhof en la komenca tempo uzis <i>la</i> tiamaniere eĉ ene de O-vorta frazparto, kiu jam havis <i>la</i>: <i>*<b>la</b> sonojn <strong>la plej multe</strong> komunajn al ĉiuj plej gravaj lingvoj*</i><cite class="fonto" data-tde="lingvaj-respondoj,cb136"><abbr title="Lingvaj Respondoj, paĝo 62 ⇗ Alklaku por vidi la kuntekston en la Tekstaro de Esperanto">LR.62</abbr></cite>. Tia uzo estas evitinda.</p></li>

</ul>

</section>

<section class="sek2">

<h3 id="i-ton">Imagata difiniteco <a class="permo" rel="bookmark" title="Legosigno" href="specialaj_uzoj.html#i-ton">«</a></h3>

<p id="i-842" class="tenu">Kiam oni parolas pri imagata okazo, oni ofte uzas <i>la</i>, kiam temas pri certa individua afero, kiu apartenas nur al tiu imagata okazo, kaj kiu estas kvazaŭ konata ene de tiu imagata situacio:</p>

<ul id="i-hb7" class="ekzlisto">

<li><p id="i-gco"><i>Propran nomon oni povas nun skribi tiel, kiel ĝi estas skribata en <strong>la gepatra lingvo</strong> de ĝia posedanto.</i><cite class="fonto" data-tde="lingvaj-respondoj,cb155"><abbr title="Lingvaj Respondoj, paĝo 63 ⇗ Alklaku por vidi la kuntekston en la Tekstaro de Esperanto">LR.63</abbr></cite> En ĉiu unuopa okazo estas nur unu certa lingvo. En ĉiu aparta okazo, la lingvo estas do konata. Se oni ne uzus <i>la</i>, oni komprenus, ke iuj posedantoj havas plurajn gepatrajn lingvojn.</p></li>

<li><p id="i-fj2"><i>Ĉiun fojon, kiam mortas bona infano, anĝelo de Dio malleviĝas sur la teron, prenas <strong>la mortintan infanon</strong> sur siajn brakojn<span class="ellasita-parto"> <span data-teksto=", etendas siajn grandajn blankajn flugilojn, flugas super ĉiujn lokojn, kiujn la infano amis, kaj ŝirkolektas plenmanon da floroj, kiujn li alportas supren al Dio, por ke ili tie floru ankoraŭ pli bele ol sur la tero.">[...]</span></span></i><cite class="fonto" data-tde="fabeloj-de-andersen-2,n217,anghelo"><abbr title="Fabeloj de Andersen 2, paĝo 21 ⇗ Alklaku por vidi la kuntekston en la Tekstaro de Esperanto">FA2.21</abbr></cite> Oni parolas pri ĝenerala principo, sed oni devas uzi <i>la</i> por montri, ke la anĝelo ĉiufoje prenas ĝuste tiun bonan infanon, kiu estas mortinta tiufoje. Se oni ne uzus <i>la</i>, oni supozus, ke la anĝelo ĉiufoje prenas iun ajn mortintan infanon.</p></li>

</ul>

</section>

<section class="sek2">

<h3 id="i-mlk"><i>La</i> komence de rakonto <a class="permo" rel="bookmark" title="Legosigno" href="specialaj_uzoj.html#i-mlk">«</a></h3>

<p id="i-7j2" class="tenu">En literaturo oni ofte uzas <i>la</i> tuj en la komenco de rakonto, kvankam la leganto tute ne scias pri la aferoj:</p>

<ul id="i-kga" class="ekzlisto">

<li><p id="i-hit"><i><strong>La matena simfonio</strong> de <strong>la kazernoj</strong> vekadis <strong>la svene dormantan urbon</strong>.</i> Komenco de <cite>Sur Sanga Tero</cite> de Julio <span lang="hu" class="kursive">Baghy</span>. La leganto ne povas scii, pri kiu urbo temas, kaj ne scias ion pri la matena simfonio, kaj tute ne pri la kazerno, ĉar la rakonto apenaŭ komenciĝis.</p></li>

<li><p id="i-li4"><i><strong>La urbestro</strong> staris ĉe <strong>la malfermita fenestro</strong>.</i><cite class="fonto" data-tde="fabeloj-de-andersen-3,o573,shi-estis-tute-sentauga"><abbr title="Fabeloj de Andersen 3, paĝo 73 ⇗ Alklaku por vidi la kuntekston en la Tekstaro de Esperanto">FA3.73</abbr></cite> Komenco de fabelo.</p></li>

</ul>

<p id="i-1bp">Tia ĉi nenormala uzo de <i>la</i> donas al la leganto la impreson, kvazaŭ li mem ĉeestas, kaj povas vidi la okazaĵojn per propraj okuloj.</p>

<p id="i-e9a">Oni ofte uzas ankaŭ <a href="../../pronomoj/personaj.html">personajn pronomojn</a> ĉi tiel komence de rakonto: <i>Post jarmiloj <strong>ili</strong> alflugos sur la flugiloj de la vaporo tra la aero trans la monda oceano! La junaj loĝantoj de Ameriko vizitos la maljunan Eŭropon.</i><cite class="fonto" data-tde="fabeloj-de-andersen-3,o420,post-jarmiloj"><abbr title="Fabeloj de Andersen 3, paĝo 54 ⇗ Alklaku por vidi la kuntekston en la Tekstaro de Esperanto">FA3.54</abbr></cite> Komenco de fabelo. Nur en la dua frazo oni ekscias, kiuj “ili” estas.</p>

</section>

<section class="sek2">

<h3 id="i-rbi">Konciza lingvaĵo <a class="permo" rel="bookmark" title="Legosigno" href="specialaj_uzoj.html#i-rbi">«</a></h3>

<p id="i-82p">En poezio kaj proverboj, kie oni deziras tre mallongajn frazojn, oni iafoje forlasas <i>la</i>: <i>Al ĉevalo donacita oni <strong>buŝon</strong> ne esploras.</i><cite class="fonto" data-tde="proverbaro-esperanta,bh601"><abbr title="Proverbaro Esperanta, proverbo 590 ⇗ Alklaku por vidi la kuntekston en la Tekstaro de Esperanto">PE.590</abbr></cite> <i>Buŝon</i> = <i>la buŝon</i>, <i>ĝian buŝon</i>.</p>

</section>

<section class="sek2">

<h3 id="i-a8l">Citaĵoj <a class="permo" rel="bookmark" title="Legosigno" href="specialaj_uzoj.html#i-a8l">«</a></h3>

<p id="i-jfz">Iafoje oni uzas <i>la</i> antaŭ vortetoj, kiuj ne havas sian normalan frazrolon, sed estas iel cititaj. <i>La</i> tiam vere rilatas al subkomprenata O-vorto antaŭ la citaĵo. <i><strong>La “tuj”</strong> de sinjoroj estas multe da horoj.</i><cite class="fonto" data-tde="proverbaro-esperanta,bh890"><abbr title="Proverbaro Esperanta, proverbo 879 ⇗ Alklaku por vidi la kuntekston en la Tekstaro de Esperanto">PE.879</abbr></cite> = <i><strong>La vorto “tuj”</strong> signifas por sinjoroj “multe da horoj”.</i> Legu pli pri <a href="../../citajhoj.html">citaĵoj</a>.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/difiniloj/la/specialaj_uzoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/difiniloj/la/specialaj_uzoj.html">H-skribo</a></li><li><a href="https://x.bertilow.com/pmeg/gramatiko/difiniloj/la/specialaj_uzoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>