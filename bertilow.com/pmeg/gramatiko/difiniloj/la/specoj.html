<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “La” – specoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Konateco" href="konateco.html">
	<link rel="Next" title="Specialaj uzoj" href="specialaj_uzoj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="specoj.html">	
	<link rel="Alternate" hreflang="eo" href="specoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/difiniloj/la/specoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/difiniloj/la/specoj.html">	
	<link rel="Alternate" hreflang="x-default" href="specoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="specoj.html"><i>La</i> – specoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="konateco.html" title="Konateco">Antaŭa paĝo</a></li><li id="PMEGSEKVA"><a rel="next" href="specialaj_uzoj.html" title="Specialaj uzoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Difiniloj</a> / <a href="index.html">Difina artikolo – <i>la</i></a> / </span></div>

<section class="sek1">

<h2 id="i-m6g"><span class="par">9.1.4.</span> <i>La</i> – specoj</h2>

<p id="i-58a">Ofte O-vorto estas uzata por paroli pri speco, por diri <strong>kia</strong> io estas. Oni povas tion fari en diversaj manieroj: sen <i>la</i>, kun <i>la</i>, unu-nombre aŭ multe-nombre. Ofte oni povas uzi ĉiun ajn manieron laŭplaĉe aŭ laŭ la stilo.</p>

<section class="sek2">

<h3 id="i-el6">Speco kvazaŭ nekonata individuo <a class="permo" rel="bookmark" title="Legosigno" href="specoj.html#i-el6">«</a></h3>

<p id="i-pkp" class="tenu">Plej ofte oni ne uzas difinilon, kiam oni parolas pri speco. Oni kvazaŭ rigardas la specon kiel unu nekonatan individuon, aŭ kiel individuon, kies identeco ne gravas. Oni prezentas specojn sen difinilo, kiam la diraĵo validas, ĉu pri ĉiuj de la speco, ĉu pri unuopa membro de la speco:</p>

<ul id="i-kaa" class="ekzlisto">

<li><p id="i-smf"><i><strong>Leono</strong> estas <strong>besto</strong>.</i><cite class="fonto" data-tde="fundamenta-ekzercaro,s14"><abbr title="Ekzercaro de la Fundamento, ekzerco 5 ⇗ Alklaku por vidi la kuntekston en la Tekstaro de Esperanto">FE.5</abbr></cite> Oni volas diri, ke leono estas unu el la multaj bestospecoj, ne plantospeco aŭ alia afero. La ideo validas, ĉu oni pensas pri ĉiuj leonoj kune, ĉu oni pensas pri unuopa leono.</p></li>

<li><p id="i-ucf"><i><strong>Rozo</strong> estas <strong>floro</strong> kaj <strong>kolombo</strong> estas <strong>birdo</strong>.</i><cite class="fonto" data-tde="fundamenta-ekzercaro,s14"><abbr title="Ekzercaro de la Fundamento, ekzerco 5 ⇗ Alklaku por vidi la kuntekston en la Tekstaro de Esperanto">FE.5</abbr></cite> Temas pri specoj, ne pri individuoj.</p></li>

<li><p id="i-kke"><i>Karlo estas <strong>kuracisto</strong>.</i> La vorto <i>kuracisto</i> ne servas por identigi, sed por diri, kian profesion havas Karlo.</p></li>

<li><p id="i-jsr"><i>Elizabeto estas <strong>patrino de tri infanoj</strong>.</i> La frazparto <i>patrino de tri infanoj</i> estas uzata ne por montri, kiu Elizabeto estas, sed por informi, kia homo ŝi estas.</p></li>

<li><p id="i-meu"><i>Tio estas <strong>ŝtono</strong>.</i> Oni ne volas diri, ke tio estas certa individua ŝtono, sed oni volas informi, ke tio apartenas al la speco ŝtonoj.</p></li>

<li><p id="i-jp4"><i><strong>Gitaro</strong> estas <strong>instrumento kun ses kordoj</strong>.</i> Oni parolas ĝenerale pri speco de instrumento.</p></li>

<li><p id="i-8ul"><i>Vi vere loĝas en <strong>bela apartamento</strong>!</i> La frazparto <i>bela apartamento</i> ne servas por identigi certan apartamenton, sed por montri, kia estas la loĝejo.</p></li>

<li><p id="i-zb7"><i><strong>Akvo</strong> bolas je cent gradoj.</i> Oni ne parolas pri certa kolekto de akvo, sed pri la substanco akvo ĝenerale.</p></li>

<li><p id="i-ouv"><i><strong>Ĉevalo</strong> estas pli utila ol <strong>hundo</strong>.</i> Temas pri du bestospecoj.</p></li>

</ul>

</section>

<section class="sek2">

<h3 id="i-1sn">Speco kvazaŭ konata individuo <a class="permo" rel="bookmark" title="Legosigno" href="specoj.html#i-1sn">«</a></h3>

<p id="i-slz" class="tenu">Iafoje oni rigardas specon kiel unu imagan konatan individuon, kaj uzas <i>la</i>. Tio estas sufiĉe ofta en formala aŭ filozofieca stilo. En tiaj okazoj temas klare pri la tuta speco:</p>

<ul id="i-bo1" class="ekzlisto">

<li><p id="i-n68"><i><strong>La gitaro</strong> estas tre populara instrumento.</i> Oni prezentas instrumentospecon kvazaŭ temus pri unu certa konata instrumento. Aŭ: <i><strong>Gitaro</strong> estas ...</i></p></li>

<li><p id="i-9uj"><i><strong>La kato</strong> preferas varman klimaton.</i> Oni prezentas bestospecon kiel unu konatan individuan beston. Oni ankaŭ povus diri: <i><strong>Kato</strong> preferas ...</i></p></li>

<li><p id="i-59v"><i><strong>La urso</strong> troviĝas kaj en Eŭropo kaj en Ameriko.</i> La diraĵo ne povus validi pri unu sola urso. Tial ne diru: <i>*Urso troviĝas kaj en Eŭropo kaj en Ameriko.*</i></p></li>

<li><p id="i-jcl"><i><strong>La lupo</strong> estas formortanta en Eŭropo.</i> La tuta bestospeco estas malaperanta. Oni do ne povus diri: <i>*<strong>Lupo</strong> estas formortanta en Eŭropo.*</i> La celita signifo validas nur, se oni pensas pri ĉiuj lupoj en Eŭropo.</p></li>

<li><p id="i-938"><i>Kian profiton havas <strong>la homo</strong> de ĉiuj siaj laboroj, kiujn li laboras sub la suno?</i><cite class="fonto" data-tde="malnova-testamento,ar11815,mtlibro21"><abbr title="La Predikanto, ĉapitro 1 ⇗ Alklaku por vidi la kuntekston en la Tekstaro de Esperanto">Pr.1</abbr></cite> <i>La homo</i> = <i>ĉiu homo</i>, <i>la homoj</i>, <i>ĉiuj homoj</i>, <i>la homaro</i>.</p></li>

<li><p id="i-vog"><i><strong>La saĝulo</strong> havas siajn okulojn en la kapo, kaj <strong>la malsaĝulo</strong> iras en mallumo.</i><cite class="fonto" data-tde="malnova-testamento,ar11818,mtlibro21"><abbr title="La Predikanto, ĉapitro 2 ⇗ Alklaku por vidi la kuntekston en la Tekstaro de Esperanto">Pr.2</abbr></cite> <i>La saĝulo</i> = <i>ĉiuj saĝuloj</i>. <i>La malsaĝulo</i> = <i>ĉiuj malsaĝuloj</i>.</p></li>

<li><p id="i-3g6"><i>En <strong>la printempo</strong> la glacio kaj la neĝo fluidiĝas.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> <i>La printempo</i> = <i>ĉiuj printempoj</i>.</p></li>

<li><p id="i-52i"><i>La invento de <strong>la rado</strong> revoluciis la mondon.</i></p></li>

</ul>

<p id="i-7m5">Se oni ĉi tiel prezentas specon uzante <i>la</i>, oni devas atenti, ke ne estiĝu konfuzo, ĉu oni parolas pri efektiva individuaĵo, aŭ pri speco prezentata kvazaŭ individuaĵo.</p>

<p id="i-r6h">Se O-vorto aperas kiel perverba priskribo, oni nepre ne uzu <i>la</i>, se temas nur pri speco: <i>Karlo estas <strong>advokato</strong>.</i> Se oni diras <i>Karlo estas <strong>la advokato</strong></i>, tiam la signifo estas “Karlo estas tiu certa advokato, kiun vi konas” aŭ “Karlo estas tiu advokato, pri kiu ni nun parolas” aŭ simile.</p>

</section>

<section class="sek2">

<h3 id="i-b7n">Speco prezentata multe-nombre <a class="permo" rel="bookmark" title="Legosigno" href="specoj.html#i-b7n">«</a></h3>

<p id="i-683" class="tenu">Se temas pri nombrebla afero, oni ankaŭ povas prezenti specon per multe-nombra vorto. Kiam oni parolas pri specoj, la diferenco inter unu-nombro kaj multe-nombro ofte estas malgrava:</p>

<ul id="i-aj7" class="ekzlisto">

<li><p id="i-c4e"><i><strong>Leonoj</strong> estas <strong>bestoj</strong>.</i> = <i>Leono estas besto.</i></p></li>

<li><p id="i-fad"><i><strong>Rozoj</strong> estas <strong>floroj</strong> kaj <strong>kolomboj</strong> estas <strong>birdoj</strong>.</i></p></li>

<li><p id="i-cie"><i><strong>Angloj</strong> ĝenerale parolas pli malrapide ol <strong>hispanoj</strong>.</i></p></li>

<li><p id="i-jeb"><i><strong>Ursoj</strong> troviĝas kaj en Eŭropo kaj en Ameriko.</i></p></li>

<li><p id="i-gdc"><i><strong>Gitaroj</strong> estas <strong>instrumentoj kun (po) ses kordoj</strong>.</i></p></li>

<li><p id="i-e4k"><i><strong>Ĉevaloj</strong> estas pli utilaj ol <strong>hundoj</strong>.</i></p></li>

</ul>

<p id="i-m8z">Sed oni ne diru: <i>*Karlo estas kuracistoj.*</i> Karlo estas nur unu homo, kaj li ne povas esti pluraj kuracistoj.</p>

<p id="i-7t3" class="tenu">Oni ankaŭ povas uzi multe-nombran vorton kun <i>la</i>, se temas emfaze pri la tuta speco. Sed nepre ne, se la O-vorto rolas kiel perverba priskribo:</p>

<ul id="i-fee" class="ekzlisto">

<li><p id="i-5av"><i><strong>La leonoj</strong> estas bestoj.</i> Sed ne: <i>*La leonoj estas la bestoj.*</i></p></li>

<li><p id="i-13d"><i><strong>La rozoj</strong> estas floroj kaj <strong>la kolomboj</strong> estas birdoj.</i></p></li>

<li><p id="i-1r8"><i><strong>La angloj</strong> ĝenerale parolas pli malrapide ol <strong>la hispanoj</strong>.</i></p></li>

<li><p id="i-25i"><i><strong>La ursoj</strong> troviĝas kaj en Eŭropo kaj en Ameriko.</i></p></li>

<li><p id="i-9fs"><i><strong>La lupoj</strong> estas formortantaj en Eŭropo.</i> Temas klare pri la tuta bestospeco. Tial <i>lupoj</i> sen <i>la</i> ne taŭgas.</p></li>

<li><p id="i-erj"><i><strong>La gitaroj</strong> estas instrumentoj kun (po) ses kordoj.</i></p></li>

<li><p id="i-6eu"><i><strong>La ĉevaloj</strong> estas pli utilaj ol <strong>la hundoj</strong>.</i></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/difiniloj/la/specoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/difiniloj/la/specoj.html">H-skribo</a></li><li><a href="https://x.bertilow.com/pmeg/gramatiko/difiniloj/la/specoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>