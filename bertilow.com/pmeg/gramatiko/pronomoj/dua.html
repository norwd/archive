<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Dua persono</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Unua persono" href="unua.html">
	<link rel="Next" title="Tria persono" href="tria.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="dua.html">	
	<link rel="Alternate" hreflang="eo" href="dua.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/pronomoj/dua.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/pronomoj/dua.html">	
	<link rel="Alternate" hreflang="x-default" href="dua.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="dua.html">Dua persono</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="unua.html" title="Unua persono">Antaŭa paĝo</a></li><li id="PMEGSEKVA"><a rel="next" href="tria.html" title="Tria persono">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Pronomoj</a> / </span></div>

<section class="sek1">

<h2 id="i-s4l"><span class="par">11.4.</span> Dua persono</h2>

<section class="sek2">

<h3 id="i-b13"><i>Vi</i> <a class="permo" rel="bookmark" title="Legosigno" href="dua.html#i-b13">«</a></h3>

<p id="i-n1k" class="tenu"><i>Vi</i> kaj <i>via</i> estas uzataj de la parolanto por paroli pri la persono(j), al kiu(j) li parolas. <i>Vi</i> kaj <i>via</i> povas inkluzivi ankaŭ aliajn personojn, kiuj iel apartenas al la sama grupo kiel la alparolato(j). En gramatiko tio estas nomata “la dua persono”. Oni uzas <i>vi</i> egale al unu aŭ pluraj personoj. <i>Vi</i> estas do jen unu-nombra, jen multe-nombra. (Estus tute malĝuste diri, ke <i>vi</i> estas multe-nombra pronomo uzata ankaŭ unu-nombre. <i>Vi</i> estas dekomence sendistinge ĉu unu-nombra, ĉu multe-nombra. Estas tial absolute nenia mallogikeco en la uzado de <i>vi</i> por unu persono.) <i>Vi</i> tute ne montras sekson, kaj estas ankaŭ tute neŭtrala pri rango aŭ pozicio k.t.p.:</p>

<ul id="i-jiv" class="ekzlisto">

<li><p id="i-mu9"><i>Sinjoro, <strong>vi</strong> estas neĝentila.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite></p></li>

<li><p id="i-4oz"><i>Sinjoroj, <strong>vi</strong> estas neĝentilaj.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite></p></li>

<li><p id="i-gc8"><i><strong>Vi</strong> estas infanoj.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite></p></li>

<li><p id="i-m5b"><i>Mia hundo, <strong>vi</strong> estas tre fidela.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite> Oni parolas al hundo kvazaŭ al persono.</p></li>

<li><p id="i-o6a"><i>Vi amas <strong>vin</strong> mem.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite></p></li>

<li><p id="i-hbs"><i>Sidigu <strong>vin</strong> <span class="ellasita-parto"><span data-teksto="(aŭ sidiĝu)">[...]</span></span>, sinjoro!</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite></p></li>

<li><p id="i-lfc"><i>Mi rakontos al <strong>vi</strong> historion.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite></p></li>

<li><p id="i-cf1"><i>Mi deziras al <strong>vi</strong> bonan tagon, sinjoro!</i><cite class="fonto" data-tde="fundamenta-ekzercaro,s19"><abbr title="Ekzercaro de la Fundamento, ekzerco 10 ⇗ Alklaku por vidi la kuntekston en la Tekstaro de Esperanto">FE.10</abbr></cite></p></li>

<li><p id="i-pe2"><i>Unue mi redonas al <strong>vi</strong> la monon, kiun <strong>vi</strong> pruntis al mi; due mi dankas <strong>vin</strong> por la prunto; trie mi petas <strong>vin</strong> ankaŭ poste prunti al mi, kiam mi bezonos monon.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite></p></li>

<li><p id="i-nvh"><i>Ĉu <strong>vi</strong> amas <strong>vian</strong> patron?</i><cite class="fonto" data-tde="fundamenta-ekzercaro,s57"><abbr title="Ekzercaro de la Fundamento, ekzerco 41 ⇗ Alklaku por vidi la kuntekston en la Tekstaro de Esperanto">FE.41</abbr></cite></p></li>

<li><p id="i-fjk"><i><strong>Via</strong> parolo estas tute nekomprenebla kaj <strong>viaj</strong> leteroj estas ĉiam skribitaj tute nelegeble.</i><cite class="fonto" data-tde="fundamenta-ekzercaro,s57"><abbr title="Ekzercaro de la Fundamento, ekzerco 41 ⇗ Alklaku por vidi la kuntekston en la Tekstaro de Esperanto">FE.41</abbr></cite></p></li>

</ul>

<p id="i-ota"><a href="../frazospecoj/mallongigitaj_frazoj.html#i-tps">Kiam la pronomo <i>vi</i> estas subjekto de U-verbo en ĉeffrazo, oni plej ofte forlasas ĝin</a>.</p>

<p id="i-ks1">En kelkaj lingvoj oni iafoje uzas <i>vi</i>-pronomon pri personoj ĝenerale. Por tio oni uzas en Esperanto la pronomon <a href="tria.html#i-pkb"><i>oni</i></a>.</p>

</section>

<section class="sek2">

<h3 id="i-lrm"><i>Ci</i> <a class="permo" rel="bookmark" title="Legosigno" href="dua.html#i-lrm">«</a></h3>

<p id="i-amt" class="tenu"><i>Ci</i> estas unu-nombra alparola pronomo (kiu tute ne montras sekson). <i>Ci</i> kaj <i>cia</i> ekzistas nur teorie, kaj estas preskaŭ neniam praktike uzataj. Oni povus imagi <i>ci</i> kiel pure unu-nombran <i>vi</i>, aŭ kiel intiman familiaran (unu-nombran) <i>vi</i>, aŭ eĉ kiel insultan (unu-nombran) <i>vi</i>. Sed estas fakte tute neeble diri, kian nuancon ĝi montras, ĉar ĝi apenaŭ estas uzata:</p>

<ul id="i-u67" class="ekzlisto">

<li><p id="i-nd1"><i><strong>Ci</strong> skribas (anstataŭ “<strong>ci</strong>” oni uzas ordinare “vi”).</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite> Tio ĉi estas la sola frazo kun <i>ci</i> en la <cite>Ekzercaro</cite> de la <cite>Fundamento de Esperanto</cite>. Krome <i>ci</i> kaj <i>cia</i> estas menciitaj en la <cite>Universala Vortaro</cite> de la <cite title="Fundamento de Esperanto">Fundamento</cite>, sed en la <cite>Fundamenta Gramatiko</cite> (“la 16 reguloj”) aperas nek <i>ci</i> nek <i>cia</i>. Ankaŭ en la <a class="ne" href="../../aldonoj/literaturo.html#UL"><cite>Unua Libro</cite></a> ili ne troviĝas.</p></li>

</ul>

<p id="i-ur6">Iuj pensas, ke oni antaŭe uzis <i>ci</i> en Esperanto, kaj ke tiu uzo poste malaperis. La vero estas, ke <i>ci</i> neniam vere estis praktike uzata. Ĝi nur aperis iafoje en eksperimenta lingvaĵo kaj en iuj malvastaj rondoj, kiuj praktikis neordinaran lingvaĵon. Origine oni ĉiam uzadis nur <i>vi</i>, kaj tiel estas plu en normala Esperanto.</p>

<p id="i-rvd" class="tenu">Kelkfoje oni trovas <i>ci</i> en tradukoj, kie la originalo havas <i>ci</i>-similan pronomon. Tio plej ofte estas netaŭga tradukomaniero, ĉar <i>ci</i> apenaŭ kapablas redoni la sencon de ofte uzata normala vorto, kiam ĝi mem estas maloftega vorto, kies signifonuanco ne estas klare fiksita. Por montri ekz. nuancon de familiareco aŭ insultan sencon, oni uzu je bezono aliajn lingvajn rimedojn:</p>

<ul id="i-kta" class="ekzlisto">

<li><p id="i-2ez"><i>“Jes, jes!” diris la reĝo, “lunde <strong>ci</strong> ricevos nian filinon!” ĉar nun, kiel al estonta bofilo, li parolis al li “<strong>ci</strong>”.</i><cite class="fonto" data-tde="fabeloj-de-andersen-1,m981,fluganta-kofro"><abbr title="Fabeloj de Andersen 1, paĝo 203 ⇗ Alklaku por vidi la kuntekston en la Tekstaro de Esperanto">FA1.203</abbr></cite> En la originala teksto aperis <i>ci</i>-simila pronomo, kiu montris intiman, familiaran rilaton. Oni povus alternative traduki ekz. jene: <i>“Jes, jes!” diris la reĝo, “lunde, kara filo, vi ricevos nian filinon!”, ĉar nun, kiel estontan bofilon, li nomis lin “filo”.</i></p></li>

</ul>

<p id="i-rl9">Tre multaj esperantistoj ne komprenas la pronomon <i>ci</i>. Tial tiuj, kiuj provas uzi <i>ci</i> en interparolado, renkontas multajn malfacilaĵojn. En normala Esperanto oni simple uzas ĉiam <i>vi</i>, ĉu oni parolas al unu persono, ĉu al pluraj, ĉu oni parolas al intime konata persono, ĉu al fremdulo, ĉu oni parolas al amiko, ĉu al malamiko. Tio funkcias tre bone. Je bezono oni povas pliprecizigi per <i>vi sinjoro</i>, <i>vi amiko</i>, <i>vi kara</i>, <i>vi ĉiuj</i>, <i>vi amikoj</i>, <i>vi karaj</i>, <i>vi ambaŭ</i> k.t.p.</p>

<p id="i-bbg">La kunmetaĵo <i>ci-diri</i> (aŭ <i>cii</i>) povas iafoje montri uzadon de <i>ci</i>-simila pronomo en alilingva interparolo: <i>– Kial ŝi ofendiĝis? Mi ne komprenas ilian lingvon. – Mi pensas, ke li <strong>ci-diris</strong> al ŝi, kaj tion ŝi ne permesas.</i></p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/pronomoj/dua.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/pronomoj/dua.html">H-skribo</a></li><li><a href="https://x.bertilow.com/pmeg/gramatiko/pronomoj/dua.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>