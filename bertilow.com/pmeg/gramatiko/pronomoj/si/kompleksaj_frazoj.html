<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Si” en kompleksaj frazoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Si en simplaj frazoj" href="simplaj_frazoj.html">
	<link rel="Next" title="Si en fiksitaj esprimoj" href="fiksitaj_esprimoj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="kompleksaj_frazoj.html">	
	<link rel="Alternate" hreflang="eo" href="kompleksaj_frazoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/pronomoj/si/kompleksaj_frazoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/pronomoj/si/kompleksaj_frazoj.html">	
	<link rel="Alternate" hreflang="x-default" href="kompleksaj_frazoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="kompleksaj_frazoj.html"><i>Si</i> en kompleksaj frazoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="simplaj_frazoj.html" title="Si en simplaj frazoj">Antaŭa paĝo</a></li><li id="PMEGSEKVA"><a rel="next" href="fiksitaj_esprimoj.html" title="Si en fiksitaj esprimoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Pronomoj</a> / <a href="index.html"><i>Si</i></a> / </span></div>

<section class="sek1">

<h2 id="i-ocg"><span class="par">11.6.2.</span> <i>Si</i> en kompleksaj frazoj</h2>

<p id="i-sdb">Kompleksa frazo estas frazo, en kiu aperas krom la ĉefverbo ankaŭ alia aga vorto, aŭ en kiu verbo estas iel subkomprenata. Povas esti, ke la du agoj havas malsamajn subjektojn. En tiaj okazoj oni povas heziti, kiun subjekton <i>si</i> reprezentu.</p>

<section class="sek2">

<h3 id="i-6ah">Subfrazo <a class="permo" rel="bookmark" title="Legosigno" href="kompleksaj_frazoj.html#i-6ah">«</a></h3>

<p id="i-76t" class="tenu">La ĉefverbo de <a href="../../subfrazoj/index.html">subfrazo</a> havas propran subjekton. Se oni uzas <i>si</i> aŭ <i>sia</i> en subfrazo, ĝi reprezentu ĉiam la subjekton de la subfrazo, neniam la subjekton de la ĉeffrazo:</p>

<ul id="i-c73" class="ekzlisto">

<li><p id="j-4lz"><i>Elizabeto rigardis la viron, <b>kiu</b> kombis al <strong>si</strong> la harojn.</i> La viro kombis la proprajn harojn (ne tiujn de Elizabeto). <i>Si</i> reprezentas la subjekton de <i>kombis</i>, nome <i>kiu</i> (kaj <i>kiu</i> reprezentas la viron).</p></li>

<li><p id="j-h91"><i>Karlo kaj Petro diris, ke <b>la infanoj</b> jam vestis <strong>sin</strong>.</i> La infanoj vestis la proprajn korpojn (ne tiujn de Karlo kaj Petro).</p></li>

<li><p id="j-vzd"><i>Li vidis, ke <b>la hundo</b> ludas per <strong>sia</strong> pilko.</i> La pilko apartenas al la hundo (la subjekto de la subfrazo).</p></li>

<li><p id="i-rp2"><i>Dio scias, kion en efektiveco pensis en <strong>si</strong> <b>la granda buldogo</b>.</i><cite class="fonto" data-tde="fabeloj-de-andersen-1,m327,vojkamarado"><abbr title="Fabeloj de Andersen 1, paĝo 67 ⇗ Alklaku por vidi la kuntekston en la Tekstaro de Esperanto">FA1.67</abbr></cite> <i>Si</i> reprezentas la subjekton de <i>pensis</i>.</p></li>

<li><p id="i-5jt"><i>El la kaldrono, en kiu <strong>sin</strong> trovas <b>bolanta akvo</b>, eliras vaporo.</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 25 ⇗ Alklaku por vidi la kuntekston en la Tekstaro de Esperanto">FE.25</abbr></cite> Subjekto de <i>trovas</i> estas <i>bolanta akvo</i>. Subjekto de <i>eliras</i> estas <i>vaporo</i>.</p></li>

<li><p id="i-k32"><i>Abimeleĥ, la reĝo de la Filiŝtoj, rigardis tra la fenestro, kaj vidis, ke <b>Isaak</b> amuziĝas kun <strong>sia</strong> edzino Rebeka.</i><cite class="fonto" data-tde="malnova-testamento,ar100,mtlibro1"><abbr title="Genezo, ĉapitro 26 ⇗ Alklaku por vidi la kuntekston en la Tekstaro de Esperanto">Gn.26</abbr></cite> Rebeka estas la edzino de Isaak (la subjekto de <i>amuziĝas</i>), ne de Abimeleĥ (la subjekto de <i>vidis</i>). Se estus la edzino de Abimeleĥ, oni dirus <i>lia edzino</i>.</p></li>

<li><p id="i-c62"><i>Mia avo diris, ke <b>li</b> tre amis <strong>sian</strong> patrinon.</i> <i>Sian</i> reprezentas la subjekton de <i>amis</i>, kiu povas esti identa al <i>mia avo</i>, sed kiu ankaŭ povas esti alia viro.</p></li>

<li><p id="j-rsu"><i>Ke <b>li</b> vundis <strong>sin</strong>, ne surprizas min.</i> Ĉi tie <i>sin</i> aperas ene de subfrazo. Tiu subfrazo mem rolas kiel subjekto de <i>surprizas</i>: <i>Tio, ke li vundis sin, ne surprizas min.</i> Kiam la subjekto mem estas subfrazo (aŭ io simila al subfrazo, ekzemple I-verbo aŭ aga O-vorto), <i>si</i> kaj <i>sia</i> ja povas esti parto de tiu subjekto.</p></li>

</ul>

<p id="i-r4s"><i>Si</i> ne povas esti mem subjekto. Oni ankaŭ ne uzu <i>si</i> kiel subjekton de subfrazo, nek kiel parton de la subjekto de subfrazo, kun la celo, ke <i>si</i> reprezentu la subjekton de la ĉeffrazo. Ne diru: <i>*<b>Karlo</b> diris, ke <strong>si</strong> venos morgaŭ.*</i> Nek: <i>*<b>Karlo</b> diris, ke <strong>sia</strong> frato venos morgaŭ.*</i> Tiaj konstruoj estas eblaj en iuj lingvoj, sed en Esperanto <i>si</i> en subfrazo ĉiam reprezentas la subjekton de la subfrazo mem. La subfrazaj subjektoj tie ĉi estas <i>si</i> kaj <i>sia frato</i> respektive. Tio signifas, ke <i>si</i> reprezentas sin mem, kio ne estas ebla. Oni devas diri: <i>Karlo diris, ke <strong>li</strong> venos ... / ke <strong>lia</strong> frato venos ...</i> Ankaŭ ne estas ĝusta: <i>*<b>Ŝi</b> sentis, ke pluvas sur <strong>sin</strong>.*</i> Oni devas diri: <i>Ŝi sentis, ke pluvas sur <strong>ŝin</strong>.</i> La subfrazo <i>pluvas sur ŝin</i> havas <a href="../../verboj_frazroloj/sensubjektaj.html">sensubjektan verbon</a>.</p>

</section>

<section class="sek2">

<h3 id="i-ho5">I-verbo <a class="permo" rel="bookmark" title="Legosigno" href="kompleksaj_frazoj.html#i-ho5">«</a></h3>

<p id="i-zps" class="tenu">Se oni uzas <i>si</i> aŭ <i>sia</i> kune kun I-verbo, <i>si</i> reprezentas la <a href="../../i-verboj/bazaj_reguloj.html">sencan subjekton de la I-verbo</a>. Plej ofte tiu senca subjekto estas la sama kiel la subjekto de la ĉefverbo, sed ne ĉiam:</p>

<ul id="i-vfm" class="ekzlisto">

<li><p id="i-hfg"><i><b>Ĉiu homo</b> devas zorgi pri <strong>si</strong> mem.</i> <i>Si</i> reprezentas la subjekton de <i>zorgi</i>. Ĝi estas identa al la subjekto de <i>devas</i>.</p></li>

<li><p id="i-1nl"><i>Kiam estas varme, <b>li</b> ŝatas bani <strong>sin</strong> en malvarmega akvo.</i> La subjekto de <i>bani</i> estas identa al la subjekto de <i>ŝatas</i>.</p></li>

<li><p id="i-reu"><i>La sinjoro ordonis al <b>la servisto</b> vesti <strong>sin</strong>.</i> La subjekto de <i>ordonis</i> estas <i>la sinjoro</i>. La senca subjekto de <i>vesti</i> estas <i>la servisto</i>. <i>Sin</i> reprezentas la serviston.</p></li>

<li><p id="i-13z"><i>La sinjoro ordonis al la servisto vesti lin.</i> La servisto ne vestu sin mem, sed alian viron, plej verŝajne la sinjoron.</p></li>

<li><p id="i-ssm"><i>Ili ne permesas al <b>li</b> lavi <strong>sin</strong> tie.</i> Li ne lavu la propran korpon tie.</p></li>

<li><p id="i-g4t"><i>Ne estas permesite lavi <strong>sin</strong> tie.</i> Neniu lavu sin tie. <i>Sin</i> reprezentas la sencan subjekton de <i>lavi</i>, kiu povas esti ĉiu ajn persono. La tuta I-verba esprimo <i>lavi sin tie</i> rolas kiel subjekto de la ĉefverbo <i>estas</i>. La I-verba esprimo estas kvazaŭ propra <a href="kompleksaj_frazoj.html#i-6ah">subfrazo</a>, kaj sekve <i>sin</i> rajtas aperi ene de tiu subjekto.</p></li>

</ul>

<p id="i-3pr" class="tenu">Se la senca subjekto de I-verbo ne ĉeestas en la frazo, kaj se ĝi tute ne estas grava, oni normale lasas al <i>si</i> reprezenti la subjekton de la ĉefverbo:</p>

<ul id="i-fpf" class="ekzlisto">

<li><p id="i-ekv"><i><b>La reĝo</b> sendis voki <strong>sian</strong> kuraciston.</i> La senca subjekto de <i>voki</i> ne ĉeestas en la frazo, kaj estas malgrava. <i>Sia</i> tial povas reprezenti la reĝon. Oni traktas <i>sendis voki</i> kiel unu verbon kun nur unu subjekto, la reĝo.</p></li>

<li><p id="i-zep"><i>La reĝo sendis la serviston voki lian kuraciston.</i> Ĉi tie la subjekto de <i>voki</i> (la servisto) ĉeestas. Se oni dirus <i>sian kuraciston</i>, la servisto devus voki sian propran kuraciston, ne tiun de la reĝo.</p></li>

</ul>

<p id="i-fbn" class="tenu">Tiel oni ofte traktas frazojn kun <i>lasi</i> + I-verbo. Se la senca subjekto de la I-verbo estas forlasita, oni traktas <a href="../../gravaj_verboj/lasi.html#i-rgo"><i>lasi</i> + I-verbo</a> kiel unu verbon:</p>

<ul id="i-8is" class="ekzlisto">

<li><p id="i-e2g"><i>Pacience <b>ŝi</b> lasis <strong>sin</strong> levi sur la dorson de la ĉevalo.</i><cite class="fonto" data-tde="fabeloj-de-andersen-4,p230,filino-de-la-marcha-regho"><abbr title="Fabeloj de Andersen 4, paĝo 42 ⇗ Alklaku por vidi la kuntekston en la Tekstaro de Esperanto">FA4.42</abbr></cite> <i>Sin</i> reprezentas la subjekton de <i>lasis</i>. Se oni enmetas la sencan subjekton de <i>levi</i>, oni devas ŝanĝi <i>sin</i> al <i>ŝin</i>, ekz.: <i>Pacience ŝi lasis al ili <strong>ŝin</strong> levi ...</i> <i>Pacience ŝi lasis ilin levi ŝin ...</i> <i>Pacience ŝi lasis, ke ili ŝin levu ...</i></p></li>

<li><p id="i-m9h"><i>Ĉu <b>mia alte fluganta spirito</b> devas lasi alligi <strong>sin</strong> per ĉeno al la limaka irado de la materio?</i><cite class="fonto" data-tde="la-rabistoj,da521,la-rabistoj-2"><abbr title="La Rabistoj, paĝo 37 ⇗ Alklaku por vidi la kuntekston en la Tekstaro de Esperanto">Rt.37</abbr></cite> = <i>... devas lasi ion alligi <strong>ĝin</strong> per ĉeno ...</i> <i>... devas lasi, ke io alligu ĝin per ĉeno ...</i></p></li>

</ul>

<p id="i-ggl">Normale oni do ne konsideras la sencan subjekton de I-verbo, se ĝi ne ĉeestas en la frazo, sed tio ne estas deviga. Jen zamenhofa ekzemplo, kiu ne sekvas tiun principon: <i>La imperiestro tuj elsaltis el la lito kaj sendis voki <strong>lian</strong> konstantan kuraciston.</i><cite class="fonto" data-tde="fabeloj-de-andersen-2,n285,la-najtingalo"><abbr title="Fabeloj de Andersen 2, paĝo 29 ⇗ Alklaku por vidi la kuntekston en la Tekstaro de Esperanto">FA2.29</abbr></cite> Temas pri la kuracisto de la imperiestro. Estas rekomendinde uzi <i>sian</i> anstataŭ <i>lian</i>, ĉar la senca subjekto de <i>voki</i> forestas.</p>

<p id="j-nv7"><a href="kompleksaj_frazoj.html#j-sse">Vidu ankaŭ ĉi-poste ĉe “IG-verbo - du agoj en unu verbo”.</a></p>

</section>

<section class="sek2">

<h3 id="i-7og">Aga O-vorto <a class="permo" rel="bookmark" title="Legosigno" href="kompleksaj_frazoj.html#i-7og">«</a></h3>

<p id="i-7hz" class="tenu">Frazparto, kies ĉefvorto estas aga O-vorto, povas esti traktata kvazaŭ ĝi estus subfrazo kun propra subjekto:</p>

<ul id="j-ssv" class="ekzlisto">

<li><p id="j-me8"><i>lia dormado en sia propra lito</i> funkcias simile al <i>li dormis en sia propra lito</i>. Tiu frazparto enhavas kiel ĉefvorton la agan O-vorton <i>dormado</i>, kiu estas kvazaŭ verbo. Krome tiu frazparto enhavas la posedan pronomon <i>lia</i>, kiu laŭsence estas subjekto de <i>dormado</i>. Krome ĉeestas la loka esprimo <i>en sia propra lito</i>, en kiu <i>sia</i> reprezentas la sencan subjekton de <i>dormado</i>.</p></li>

<li><p id="j-dia"><i>la reveno de Karlo al sia familio</i> = <i>Karlo revenis al sia familio</i>. Ĉi tie <i>de Karlo</i> montras la sencan subjekton de la O-vorto <i>reveno</i>.</p></li>

</ul>

<p id="j-bgr">Jen ekzemploj de tia uzo:</p>

<ul id="i-1rc" class="ekzlisto">

<li><p id="i-248"><i>Petro pacience aŭskultis la plendadon de <b>Karlo</b> pri ĉiuj <strong>siaj</strong> problemoj.</i> Karlo plendis pri ĉiuj siaj problemoj. La problemoj estas de Karlo (la senca subjekto de <i>plendado</i>), ne de Petro (la subjekto de <i>aŭskultis</i>).</p></li>

<li><p id="i-ua3"><i>Karlo parolis kun Eva pri <b>ŝi</b>a vojaĝo al <strong>siaj</strong> gepatroj.</i> Eva vojaĝis al siaj gepatroj.</p></li>

<li><p id="i-v4i"><i><b>Karlo</b> rakontis pri <strong>sia</strong> vojaĝo al <strong>siaj</strong> gepatroj.</i> Karlo vojaĝis al siaj gepatroj.</p></li>

<li><p id="j-7rp"><i>Oni plendis al Karlo pri <b>li</b>a vojaĝo al <strong>siaj</strong> gepatroj.</i> Li vojaĝis al siaj gepatroj.</p></li>

<li><p id="j-3lr"><i>Karlo parolis kun Eva pri ŝia vojaĝo post <strong>sia</strong> operacio.</i> Ĉi tiu ekzemplo estas dusenca, ĉar <i>post sia operacio</i> povas rilati al <i>paroli</i> (= <i>Post <strong>sia</strong> operacio <b>Karlo</b> parolis kun Eva pri ŝia vojaĝo.</i>), sed ĝi ankaŭ povas rilati al <i>vojaĝo</i> (= <i><b>Ŝi</b> vojaĝis post <strong>sia </strong>operacio.</i>). La dua interpreto estas multe pli verŝajna, ĉar <i>post sia operacio</i> staras tuj post <i>vojaĝo</i>. Tiam <i>sia</i> en <i>sia operacio</i> reprezentas Evan, la sencan subjekton de <i>vojaĝo</i>. Sed principe ankaŭ la unua interpreto estas ebla.</p></li>

<li><p id="j-oua"><i><b>Lia</b> vojaĝo al <strong>sia</strong> patrino estis malfacila.</i> La frazparto <i>lia vojaĝo al sia patrino</i> rolas ĉi tie kiel subjekto de la ĉefverbo <i>estis</i>. La subjekto estas kvazaŭ subfrazo (<i><b>li</b> vojaĝis al <strong>sia</strong> patrino</i>), kaj tial <i>sia</i> rajtas aperi ene de tiu subjekto.</p></li>

</ul>

<p id="i-n4a" class="tenu">Sed ofte la senca subjekto de aga O-vorto ne ĉeestas ene de tia O-vorta frazparto. En tiaj okazoj <i>si</i> kaj <i>sia</i> prefere reprezentu la subjekton de la ĉefverbo laŭ la bazaj reguloj. La praktika uzado estas tamen tre diversa:</p>

<ul id="i-11v" class="ekzlisto">

<li><p id="i-zfn"><i><b>Ŝi</b> observadis la enportadon de <strong>siaj</strong> kofroj.</i> Ĉi tie <i>siaj</i> reprezentas la subjekton de la ĉefverbo, ĉar la senca subjekto de <i>enportado</i> ne ĉeestas. Oni povus diri <i>ŝiaj kofroj</i>, sed tio estas malpli bona, ĉar oni povus pensi, ke estas la kofroj de alia virino.</p></li>

<li><p id="i-8ki"><i><b>La gepatroj</b> plendis pri la malbona traktado de <strong>sia</strong> filino.</i> Aŭ <i>... de ilia filino</i>. (Oni malbone traktis ilian filinon.)</p></li>

<li><p id="j-1at"><i>Nenio por <b>homo</b> estas pli malutila, ol<span class="klariga-aldono"> [estas]</span> nekonado de <strong>siaj</strong> propraj posedaĵoj.</i><cite class="fonto" data-tde="marta,as528"><abbr title="Marta, paĝo 73 ⇗ Alklaku por vidi la kuntekston en la Tekstaro de Esperanto">M.73</abbr></cite> Ĉi tie la senca subjekto de <i>nekonado</i> ne ĉeestas en la O-vorta frazparto, sed ĝi aperas antaŭe: <i>homo</i>. Oni povas uzi anstataŭe <i>la propraj posedaĵoj</i>, sed uzo de <i>siaj</i> estas tute en ordo ĉi tie. La frazparto <i>nekonado de siaj propraj posedaĵoj</i> rolas ĉi tie kiel subjekto de subkomprenata <i>estas</i>. La subjekto estas kvazaŭ subfrazo (simila al <i>ke oni ne konas siajn proprajn posedaĵojn</i> aŭ <i>ne koni siajn proprajn posedaĵojn</i>). Tial <i>sia</i> ja rajtas esti parto de tiu subjekto.</p></li>

<li><p id="i-uld"><i>Fanfaronado pri <strong>si</strong> mem estas tre hontiga.</i> La senca subjekto de <i>fanfaronado</i> forestas (ĝi estas ĝenerala <i>oni</i>), sed <i>si</i> tamen reprezentas ĝin ĉi tie. Pli bone oni diru <i>fanfaronado pri oni mem</i>. Rimarku, ke oni nepre diru <i>pri si mem</i>, se oni uzas la I-verbon <i>fanfaroni</i>: <i>Fanfaroni pri <strong>si</strong> mem estas tre hontige.</i></p></li>

<li><p id="i-1u3"><i>Ŝparo de <strong>sia</strong> mono estas iafoje konsilinda, alifoje malsaĝa.</i> Principe estas pli bone diri <i>Ŝparo de onia mono ...</i>, sed la vorto <a href="../tria.html#i-tgr"><i>onia</i></a> estas malofta, kaj multaj evitas ĝin. La rekomendinda solvo estas <i>Ŝparo de la propra mono ...</i> Sed kun I-verbo oni ja uzu <i>sian</i> (ne <i>onian</i>): <i>Ŝpari sian monon/la propran monon estas iafoje konsilinde, alifoje malsaĝe.</i></p></li>

</ul>

</section>

<section class="sek2">

<h3 id="i-gb3">Participo <a class="permo" rel="bookmark" title="Legosigno" href="kompleksaj_frazoj.html#i-gb3">«</a></h3>

<p id="i-7pb" class="tenu"><a href="../../participoj/a-vortoj.html">Participo kun A-finaĵo</a> ĉiam estas rekta aŭ perverba priskribo de io. Se <i>si</i> aŭ <i>sia</i> aperas kune kun tia participo, <i>si</i> ĉiam reprezentas tion, kion la participo priskribas. La participo kaj ĝia rekta priskribo estas kvazaŭ subfrazo:</p>

<ul id="i-hmz" class="ekzlisto">

<li><p id="i-ftl"><i>Li ekvidis <b>la anĝelon de la Eternulo</b>, starantan sur la vojo kun elingigita glavo en <strong>sia</strong> mano.</i><cite class="fonto" data-tde="malnova-testamento,ar715,mtlibro4"><abbr title="Nombroj, ĉapitro 22 ⇗ Alklaku por vidi la kuntekston en la Tekstaro de Esperanto">Nm.22</abbr></cite> La anĝelo staris kun glavo en sia mano.</p></li>

<li><p id="i-169"><i>Karlo promenis kun <b>virino</b> vestita per <strong>sia</strong> plej bela vesto.</i> Ŝi estis vestita per sia plej bela vesto. <i>Vestita</i> priskribas la virinon. <i>Sia</i> do reprezentas la virinon.</p></li>

<li><p id="i-cr8"><i>*Karlo laŭtlegis <b>poemon</b> verkitan de <strong>sia</strong> patrino.*</i> = <i>... poemon, kiu estis verkita de sia patrino.</i> La poemo estas subjekto de <i>estis verkita</i>, kaj <i>si</i> do reprezentas la poemon. La intencita senco tamen estas, ke la poemo estis verkita de la patrino de Karlo. Estu do <i>... verkitan de <strong>lia</strong> patrino</i>.</p></li>

<li><p id="j-4nz"><i><b>La viro</b> staranta tie apud <strong>sia</strong> aŭto nomiĝas Karlo.</i> = <i>La viro, kiu staras tie apud sia aŭto ...</i> Subjekto de <i>nomiĝas</i> estas <i>la viro staranta tie apud sia aŭto</i>. La participa priskribo de <i>la viro</i> rolas kvazaŭ subfrazo. Tial <i>sia</i> povas esti parto de la subjekto.</p></li>

</ul>

<p id="i-bvf" class="tenu"><a href="../../participoj/e-vortoj.html">Participo kun E-finaĵo</a> ĉiam havas la saman subjekton kiel la ĉefverbo:</p>

<ul id="i-72p" class="ekzlisto">

<li><p id="i-ees"><i>Lavinte <strong>siajn</strong> vestaĵojn <b>Karlo</b> kuiris vespermanĝon.</i> Karlo estis lavinta siajn vestaĵojn.</p></li>

<li><p id="i-m2v"><i><b>Karlo</b> promenis kun virino vestite per <strong>sia</strong> plej bela vesto.</i> Karlo estis vestita per sia plej bela vesto, kiam li promenis kun virino.</p></li>

</ul>

<p id="i-6rd" class="tenu"><a href="../../participoj/o-vortoj.html">Participo kun O-finaĵo</a> preskaŭ ĉiam montras personon. Kvankam tiaj participoj enhavas ankaŭ agan signifon, oni tamen traktu ilin kiel neagajn vortojn, uzante <i>si</i> kaj <i>sia</i> tute laŭ la bazaj reguloj:</p>

<ul id="i-hs3" class="ekzlisto">

<li><p id="i-h1c"><i><b>Elizabeto</b> parolis kun la lernantoj de <strong>sia</strong> patro.</i> Temas pri la patro de Elizabeto.</p></li>

<li><p id="j-c8d"><i>Eliris el inter vi <b>homoj sentaŭgaj</b> kaj forlogis la loĝantojn de <strong>sia</strong> urbo.</i><cite class="fonto" data-tde="malnova-testamento,ar913,mtlibro5"><abbr title="Readmono, ĉapitro 13 ⇗ Alklaku por vidi la kuntekston en la Tekstaro de Esperanto">Re.13</abbr></cite> Temas pri la urbo de la homoj sentaŭgaj. Se oni anstataŭe uzas A-finaĵan participon, ĉio ŝanĝiĝas: <i>Eliris el inter vi <b>homoj sentaŭgaj</b> kaj forlogis la homojn loĝantajn en <strong>ilia</strong> urbo.</i></p></li>

<li><p id="j-25n"><i><b>Seir</b> estos submetito de <strong>siaj</strong> malamikoj.</i><cite class="fonto" data-tde="malnova-testamento,ar781,mtlibro4"><abbr title="Nombroj, ĉapitro 24 ⇗ Alklaku por vidi la kuntekston en la Tekstaro de Esperanto">Nm.24</abbr></cite> Temas pri la malamikoj de Seir.</p></li>

</ul>

</section>

<section class="sek2">

<h3 id="i-bbh">Kompara esprimo kun <i>kiel</i> aŭ <i>ol</i> <a class="permo" rel="bookmark" title="Legosigno" href="kompleksaj_frazoj.html#i-bbh">«</a></h3>

<p id="i-ni6" class="tenu"><a href="../../komparoj/kiel_ol/index.html">Komparaj esprimoj enkondukitaj de <i>kiel</i> aŭ <i>ol</i></a> ofte reprezentas frazan ideon kun subkomprenata verbo. <i>Si</i> ene de tia kompara esprimo reprezentu la subjekton de tiu subkomprenata verbo:</p>

<ul id="i-gl6" class="ekzlisto">

<li><p id="i-62l"><i><b>Ŝi</b> amas lin (same) kiel <strong>sin</strong> mem.</i> = <i>Ŝi amas lin, kiel ŝi amas sin mem.</i></p></li>

<li><p id="i-lk5"><i>Ŝi amas lin (same) kiel <strong>li</strong> mem.</i> = <i>Ŝi amas lin, kiel li mem amas sin.</i></p></li>

<li><p id="i-osu"><i><b>Li</b> punis ilin same kiel <strong>siajn</strong> fratojn.</i> = <i>... same kiel li punis siajn fratojn.</i></p></li>

<li><p id="i-7ck"><i>Ŝi estas (tiel) saĝa kiel <strong>ŝia</strong> fratino<span class="klariga-aldono"> [estas saĝa]</span>.</i></p></li>

<li><p id="i-u96"><i>Ili ne estu, kiel <strong>iliaj</strong> patroj<span class="klariga-aldono"> [estis]</span>, generacio ribela kaj perfida.</i><cite class="fonto" data-tde="malnova-testamento,ar7132,mtlibro19"><abbr title="La Psalmaro, ĉapitro 78 ⇗ Alklaku por vidi la kuntekston en la Tekstaro de Esperanto">Ps.78</abbr></cite></p></li>

<li><p id="i-mkk"><i>Eble li ankaŭ mortos, kiel <strong>liaj</strong> fratoj<span class="klariga-aldono"> [mortis]</span>.</i><cite class="fonto" data-tde="malnova-testamento,ar143,mtlibro1"><abbr title="Genezo, ĉapitro 38 ⇗ Alklaku por vidi la kuntekston en la Tekstaro de Esperanto">Gn.38</abbr></cite></p></li>

<li><p id="i-g17"><i><b>Ŝi</b> amas lin pli ol<span class="klariga-aldono"> [ŝi amas]</span> <strong>sin</strong> mem.</i></p></li>

<li><p id="i-teo"><i>Ŝi amas lin pli ol <strong>li</strong> mem<span class="klariga-aldono"> [amas sin]</span>.</i></p></li>

<li><p id="i-a8o"><i>Ili denove fariĝis pli malbonaj ol <strong>iliaj</strong> patroj<span class="klariga-aldono"> [estis]</span>.</i><cite class="fonto" data-tde="malnova-testamento,ar1385,mtlibro7"><abbr title="Juĝistoj, ĉapitro 2 ⇗ Alklaku por vidi la kuntekston en la Tekstaro de Esperanto">Jĝ.2</abbr></cite></p></li>

<li><p id="i-euz"><i><b>La patroj</b> punis la fremdajn knabojn pli ol<span class="klariga-aldono"> [ili (la patroj) punis]</span> <strong>siajn</strong> proprajn filojn.</i></p></li>

<li><p id="j-fth"><i>Tiu domo havas fenestrojn pli grandajn ol <strong>ĝia</strong> pordo<span class="klariga-aldono"> [estas granda]</span>.</i></p></li>

</ul>

<p id="j-993">Rimarku, ke esprimoj kiel <i>kompare kun ...</i>, <i>en komparo kun ...</i> k.s. ne funkcias kiel apartaj subfrazoj: <i>Kompare kun <strong>sia</strong> patro <b>Elizabeto</b> estas tre alta.</i> ≈ <i>Elizabeto estas pli alta ol ŝia patro.</i> Sed: <i>Se oni komparas kun ŝia patro, Elizabeto estas tre alta.</i></p>

</section>

<section class="sek2">

<h3 id="i-2bg">Kompleksa rekta priskribo <a class="permo" rel="bookmark" title="Legosigno" href="kompleksaj_frazoj.html#i-2bg">«</a></h3>

<p id="i-bcr" class="tenu">Ofte kompleksa rekta priskribo de O-vorto funkcias kiel subfrazo kun subkomprenata verbo. Tiam <i>si</i> reprezentas la subjekton de la subkomprenata verbo. Tiu subjekto estas ĉiam identa al la priskribata O-vorto:</p>

<ul id="i-zjd" class="ekzlisto">

<li><p id="i-3rg"><i>Ili vizitis <b>muzeon</b> faman pro <strong>siaj</strong> belaj pentraĵoj.</i> = <i>... muzeon, <b>kiu</b> estas fama pro <strong>siaj</strong> belaj pentraĵoj.</i> La pentraĵoj apartenas al la muzeo. La esprimo <i>faman pro siaj belaj pentraĵoj</i> estas rekta priskribo de <i>muzeon</i>.</p></li>

<li><p id="i-dnd"><i>Picasso vizitis muzeon faman pro <strong>liaj</strong> pentraĵoj.</i> = <i>... muzeon, kiu estas fama pro <strong>liaj</strong> pentraĵoj.</i> La pentraĵoj estas de Picasso.</p></li>

<li><p id="i-8vl"><i>Ŝi rimarkis <span class="ellasita-parto"><span data-teksto="en granda malproksimeco la maljunan avinon, kiu jam de tre longa tempo ne estis sin levinta al la supraĵo de la maro, kaj">[...]</span></span> <b>la reĝon de la maro</b> kun <strong>sia</strong> krono sur la kapo.</i><cite class="fonto" data-tde="fabeloj-de-andersen-1,m452,la-virineto-de-maro"><abbr title="Fabeloj de Andersen 1, paĝo 99 ⇗ Alklaku por vidi la kuntekston en la Tekstaro de Esperanto">FA1.99</abbr></cite> = <i>... la reĝon de la maro, <b>kiu</b> sidis kun <strong>sia</strong> krono sur la kapo.</i> <a href="../../frazpartoj/o-vortaj_frazpartoj.html#i-kno">La tuta <i>kun</i>-esprimo estas rekta priskribo de <i>la reĝon de la maro</i></a>.</p></li>

<li><p id="i-3nj"><i>Ĉiuj dormis, krom <b>la direktilisto</b> apud <strong>sia</strong> direktilo.</i><cite class="fonto" data-tde="fabeloj-de-andersen-1,m459,la-virineto-de-maro"><abbr title="Fabeloj de Andersen 1, paĝo 101 ⇗ Alklaku por vidi la kuntekston en la Tekstaro de Esperanto">FA1.101</abbr></cite> = <i>... krom la direktilisto, <b>kiu</b> staris apud <strong>sia</strong> direktilo.</i></p></li>

<li><p id="j-nbu"><i>Ŝi<span class="klariga-aldono"> [= Marta]</span> kaptis tiun solan kaj laŭ <strong>ŝia</strong> opinio lastan tabulon de savo.</i><cite class="fonto" data-tde="marta,as155,Marta-2"><abbr title="Marta, paĝo 24 ⇗ Alklaku por vidi la kuntekston en la Tekstaro de Esperanto">M.24</abbr></cite> = <i>Marta kaptis tiun tabulon de savo, kiu estis sola kaj laŭ ŝia opinio lasta.</i> Temas pri la opinio de Marta. La tuta kompleksa A-vorta priskribo de <i>tabulon</i> rolas kvazaŭ subfrazo. Se oni uzus <i>sia opinio</i>, temus pri la opinio de la tabulo.</p></li>

</ul>

<p id="i-2kt" class="tenu">Iafoje Zamenhof traktis ankaŭ aliajn frazpartojn kvazaŭ ili estus frazoj kun propra verbo kaj propra subjekto: <i>Ĉiu el la Izraelidoj devas resti fortike ĉe la posedaĵo de la tribo de <strong>liaj</strong> patroj.</i><cite class="fonto" data-tde="malnova-testamento,ar862,mtlibro4"><abbr title="Nombroj, ĉapitro 36 ⇗ Alklaku por vidi la kuntekston en la Tekstaro de Esperanto">Nm.36</abbr></cite> = <i>... ĉe la posedaĵo, kiu apartenas al la tribo de liaj patroj.</i> Prefere estu <i>siaj patroj</i> (<i>si</i> reprezentas la subjekton de la ĉefverbo <i>devas</i>).</p>

</section>

<section class="sek2">

<h3 id="j-tc9">Perverba priskribo <a class="permo" rel="bookmark" title="Legosigno" href="kompleksaj_frazoj.html#j-tc9">«</a></h3>

<p id="j-p9k"><a href="../../specialaj_priskriboj/perverba/subjekto.html">Perverba priskribo de subjekto</a> estas traktata kiel simpla frazparto. Oni uzu la bazajn principojn pri <i>si</i> kaj <i>sia</i>:</p>

<ul id="j-v8n" class="ekzlisto">

<li><p id="j-gmv"><i><b>Ĉi tiu kreskaĵo</b> estas sola en <strong>sia</strong> speco.</i><cite class="fonto" data-tde="la-rabeno-de-bahharahh,ce117"><abbr title="La Rabeno de Baĥaraĥ, paĝo 46 ⇗ Alklaku por vidi la kuntekston en la Tekstaro de Esperanto">Rn.46</abbr></cite></p></li>

<li><p id="j-fet"><i><b>Ilia militistaro</b> estas glora pro <strong>sia</strong> disciplino.</i><cite class="fonto" data-tde="dua-libro,bz39"><abbr title="Dua Libro de l’ lingvo internacia, paĝo 23 ⇗ Alklaku por vidi la kuntekston en la Tekstaro de Esperanto">DL.23</abbr></cite></p></li>

<li><p id="j-usl"><i><b>Li</b> fariĝos <strong>sia</strong> propra sinjoro.</i><cite class="fonto" data-tde="fabeloj-de-andersen-2,n654,negha-reghino"><abbr title="Fabeloj de Andersen 2, paĝo 75 ⇗ Alklaku por vidi la kuntekston en la Tekstaro de Esperanto">FA2.75</abbr></cite></p></li>

</ul>

<p id="j-3iv">En <a href="../../specialaj_priskriboj/perverba/objekto.html">perverba priskribo de objekto</a> la uzo estas tamen varia, kaj la reguloj ne estas tute fiksitaj. En simplaj okazoj oni prefere uzu la bazajn principojn pri <i>si</i> kaj <i>sia</i>:</p>

<ul id="j-t1l" class="ekzlisto">

<li><p id="j-rpj"><i><b>Ŝi</b><span class="klariga-aldono"> [= la patrino]</span> nomis ŝin <strong>sia</strong> filino.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p></li>

<li><p id="j-cae"><i><b>La popolo</b> faris lin super <strong>si</strong> estro kaj kondukanto.</i><cite class="fonto" data-tde="malnova-testamento,ar1515,mtlibro7"><abbr title="Juĝistoj, ĉapitro 11 ⇗ Alklaku por vidi la kuntekston en la Tekstaro de Esperanto">Jĝ.11</abbr></cite> Li poste estis estro super la popolo (ne super si mem).</p></li>

<li><p id="j-avf"><i>La tuta Juda popolo prenis Uzijan<span class="ellasita-parto"><span data-teksto=", kiu havis la aĝon de dek ses jaroj,"> [...]</span></span> kaj faris lin reĝo anstataŭ <strong>lia</strong> patro Amacja.</i><cite class="fonto" data-tde="malnova-testamento,ar2267,mtlibro14"><abbr title="Kroniko 2, ĉapitro 26 ⇗ Alklaku por vidi la kuntekston en la Tekstaro de Esperanto">Kr2.26</abbr></cite> Se oni dirus <i><strong>sia</strong> patro</i>, temus pri la patro de la Juda popolo.</p></li>

<li><p id="j-sfv"><i><b>La membroj</b> elektis lin prezidanto pro <strong>sia</strong> bonvolo.</i> La membroj estis bonvolaj, kaj tial elektis lin prezidanto.</p></li>

</ul>

<p id="j-2uv">Sed Zamenhof iafoje traktis rektan objekton kaj ties perverban priskribon kvazaŭ subfrazon:</p>

<ul id="j-cfv" class="ekzlisto">

<li><p id="i-bra"><i>Ĉiuj estis ensorĉitaj de ĝi, aparte la reĝido, kiu nomis la reĝidinon <strong>lia</strong> amata trovitino.</i><cite class="fonto" data-tde="fabeloj-de-andersen-1,m449,la-virineto-de-maro"><abbr title="Fabeloj de Andersen 1, paĝo 98 ⇗ Alklaku por vidi la kuntekston en la Tekstaro de Esperanto">FA1.98</abbr></cite> (= <i>... nomis ŝin dirante, ke ŝi estas lia amata trovitino.</i>) Ĉi tie <i>sia</i> estas tamen preferinda.</p></li>

<li><p id="j-mad"><i>La registaroj trovos la demandon <span class="ellasita-parto"><span data-teksto="de lingvo internacia">[...]</span></span> sufiĉe maturiĝinta kaj inda je <strong>ilia</strong> enmiksiĝo.</i><cite class="fonto" data-tde="esenco-kaj-estonteco,l27"><abbr title="Fundamenta Krestomatio, paĝo 268 ⇗ Alklaku por vidi la kuntekston en la Tekstaro de Esperanto">FK.268</abbr></cite> = <i>La registaroj trovos, ke la demando estas sufiĉe maturiĝinta kaj inda je ilia enmiksiĝo.</i> Ĉi tie <i>ilia</i> kredeble estas la pli bona elekto. La perverba priskribo de la objekto estas longa kaj kompleksa, kaj estas konvene trakti ĝin kvazaŭ subfrazon.</p></li>

</ul>

<p id="j-f2j" class="noto"><span class="noto">Noto:</span> <cite><abbr title="Plena Analiza Gramatiko de Esperanto">PAG</abbr></cite> traktas la uzon de <i>si</i> kaj <i>sia</i> en perverba priskribo de objekto tute alie, rekomendante diri ekz. <i>ili elektis lin <strong>ilia</strong> gvidanto</i> (anstataŭ <i><strong>sia</strong> gvidanto</i>). PMEG tamen uzas kiel bazon la jenan modelan ekzemplon en la Fundamento: <i><b>Ŝi</b> nomis ŝin <strong>sia</strong> filino.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p>

</section>

<section class="sek2">

<h3 id="j-zc6">Apudmeto <a class="permo" rel="bookmark" title="Legosigno" href="kompleksaj_frazoj.html#j-zc6">«</a></h3>

<p id="j-llr"><a href="../../specialaj_priskriboj/apudmeto.html">Apudmeto</a> povas esti komprenata kvazaŭ mallongigita subfrazo: <i>Tie venas Karlo, <strong>mia amiko</strong>.</i> = <i>Tie venas Karlo, kiu estas mia amiko.</i> Normale oni tamen traktas tiajn apudmetojn kiel tute ordinarajn frazpartojn uzante la bazajn principojn pri <i>si</i> kaj <i>sia</i>:</p>

<ul id="j-egh" class="ekzlisto">

<li><p id="j-5st"><i><b>Petro</b> prezentis Karlon, <strong>sian</strong> amikon.</i> (= <i>Petro prezentis Karlon, kiu estas lia amiko.</i>)</p></li>

<li><p id="j-ude"><i><b>Ili</b> verŝis senkulpan sangon, la sangon de <strong>siaj</strong> filoj kaj filinoj.</i><cite class="fonto" data-tde="malnova-testamento,ar8313,mtlibro19"><abbr title="La Psalmaro, ĉapitro 106 ⇗ Alklaku por vidi la kuntekston en la Tekstaro de Esperanto">Ps.106</abbr></cite></p></li>

<li><p id="j-1d8"><i>Malsaĝiĝis <b>la princoj de Coan</b>, trompiĝis <b>la princoj de Nof</b>, erarigis Egiptujon, la fundamenton de <strong>siaj</strong> gentoj.</i><cite class="fonto" data-tde="malnova-testamento,ar12267,mtlibro23"><abbr title="Jesaja, ĉapitro 19 ⇗ Alklaku por vidi la kuntekston en la Tekstaro de Esperanto">Jes.19</abbr></cite></p></li>

</ul>

<p id="j-k7b">Iafoje tamen Zamenhof tamen traktis tian apudmeton kvazaŭ subfrazon:</p>

<ul id="j-btm" class="ekzlisto">

<li><p id="j-pc2"><i>Ili ne defalis de la Eternulo, Dio de <strong>iliaj</strong> patroj.</i><cite class="fonto" data-tde="malnova-testamento,ar2285,mtlibro14"><abbr title="Kroniko 2, ĉapitro 34 ⇗ Alklaku por vidi la kuntekston en la Tekstaro de Esperanto">Kr2.34</abbr></cite> = <i>... la Eternulo, kiu estas Dio de iliaj patroj.</i></p></li>

<li><p id="j-m73"><i>Ili forlasis la Eternulon, <strong>ilian</strong> Dion.</i><cite class="fonto" data-tde="malnova-testamento,ar1960,mtlibro11"><abbr title="Reĝoj 1, ĉapitro 9 ⇗ Alklaku por vidi la kuntekston en la Tekstaro de Esperanto">Rĝ1.9</abbr></cite> = <i>... la Eternulon, kiu estas ilia Dio.</i> Ĉi tie <i><strong>sian</strong> Dion</i> estas preferinda. = <i>Ili forlasis la Eternulon. <b>Ili</b> forlasis <strong>sian</strong> Dion.</i></p></li>

</ul>

<section class="sek2">

</section>

<h3 id="j-gm5"><i>Laŭ</i>-esprimo <a class="permo" rel="bookmark" title="Legosigno" href="kompleksaj_frazoj.html#j-gm5">«</a></h3>

<p id="j-it7">Esprimoj kun <a href="../../rolmontriloj/rolvortetoj/aliaj_rolvortetoj/lau.html#i-19u"><i>laŭ</i></a>, kiel <i>laŭ li</i>, <i>laŭ ili</i>, <i>laŭ ŝia opinio</i>, <i>laŭ lia rakonto</i> (ankaŭ <i>ŝiaopinie</i>, <i>liarakonte</i>...) ofte estas uzataj por esprimi <i>li opinias, ke ...</i>, <i>laŭ ŝia opinio estas tiel, ke ...</i> kaj simile. Ekzemple: <i>Laŭ ŝi estas tro varme.</i> = <i>Ŝi opinias, ke estas tro varme.</i> Tiaj <i>laŭ</i>-esprimoj ofte rolas kvazaŭ apartaj frazoj, kaj sekve oni tendencas eviti <i>si</i> kaj <i>sia</i> en ili:</p>

<ul id="j-2dr" class="ekzlisto">

	<li><p id="j-1be"><i><strong>Laŭ ŝi</strong>, Esperanton <b>ŝi</b> eklernis nur hieraŭ.</i> = <i>Laŭ ŝiaj klarigoj estas tiel, ke Esperanton ŝi eklernis nur hieraŭ.</i> Ne estas konsilinde uzi <i>Laŭ si, ...</i> (kun la simpla pronomo <i>si</i>) en tiaj ĉi okazoj.</p></li>

	<li><p id="j-1hk"><i><strong>Laŭ li mem</strong>, <b>Zamenhof</b> kreis Esperanton por la tuta homaro.</i> = <i>Laŭ tio, kion li mem skribis, Zamenhof kreis Esperanton por la tuta homaro.</i> Prefere ne: <i>Laŭ si mem, Zamenhof kreis ...</i></p></li>

	<li><p id="j-dth"><i><strong>Laŭ lia opinio</strong>, <b>li</b> agis tute honeste.</i> = <i>Laŭ lia opinio estas tiel, ke li agis tute honeste.</i> Kiam temas pri poseda pronomo, oni tamen pli ofte uzas <i>sia</i> ol <i>lia/ŝia/ĝia/ilia</i> en tiaj ĉi esprimoj: <i><strong>Laŭ sia (propra) opinio</strong>, <b>li</b> agis ...</i></p></li>

	<li><p id="j-azc"><i><strong>Laŭ iliaj asertoj</strong>, <b>ili</b> nenion vidis.</i> = <i>Laŭ iliaj asertoj, estas tiel, ke ili nenion vidis.</i> Aŭ: <i>Laŭ siaj asertoj, ili ...</i></p></li>

	<li><p id="j-p8a"><i><strong>Liaopinie</strong><span class="klariga-aldono"> [= laŭ lia opinio]</span>, <b>li</b> certe venkos.</i> Aŭ <i>Siaopinie</i>.</p></li>

</ul>

<p id="j-k3o">Rimarku, ke oni ofte apartigas tiajn esprimojn per komo.</p>

<p id="j-6j3">Atentu, ke <i>laŭ</i>-esprimo ne ĉiam havas tian sencon kvazaŭ ĝi estus aparta frazo. La jena ekzemplo estas dusenca: <i><strong>Laŭ sia opinio</strong> li ĉiam agas.</i> Ĝi povas signifi <i>Li opinias, ke li ĉiam agas.</i> Tiam oni povas ankaŭ diri <i>Laŭ lia opinio ...</i> Sed ĝi ankaŭ povas signifi: <i>Li ĉiam agas <strong>laŭ sia opinio</strong> (= konforme al sia opinio).</i> En tiu dua senco <i>laŭ sia opinio</i> estas tute ordinara maniera komplemento, kaj oni uzu <i>si</i> kaj <i>sia</i> laŭ la bazaj reguloj.</p>

</section>

<section class="sek2">

<h3 id="j-sse">IG-verbo - du agoj en unu verbo <a class="permo" rel="bookmark" title="Legosigno" href="kompleksaj_frazoj.html#j-sse">«</a></h3>

<p id="j-flp">Se oni faras IG-verbon el alia verbo, oni kreas vorton, kiu esprimas samtempe du agojn: <i>lavi</i> → <i>lavigi</i> = “igi (iun) lavi”. En <i>lavigi</i> estas du agoj: <i>igi</i> kaj <i>lavi</i>. Ĉe tiaj verboj <i>si</i> kaj <i>sia</i> reprezentu la subjekton de la tuta verbo (= la subjekto de <i>igi</i>), tute laŭ la bazaj reguloj: <i><b>La grafo</b> lavigis (al la servistoj) <strong>siajn</strong> vestaĵojn.</i> Temas pri la vestaĵoj de la grafo, ne tiuj de la servistoj. Alie estas, se oni disigas <i>lavigi</i> en du verbojn, <i>igi lavi</i>, menciante eksplicite la sencan subjekton de <i>lavi</i>: <i>La grafo igis la servistojn lavi liajn vestaĵojn.</i> Se oni tie dirus <i>siajn vestaĵojn</i>, temus pri la vestaĵoj de la servistoj (la senca subjekto de <i>lavi</i>). Se oni uzas <i>igis lavi</i>, sed ne mencias la servistojn, oni prefere uzu <i>siajn</i>: <i><b>La grafo</b> igis lavi <strong>siajn</strong> vestaĵojn.</i> <a href="kompleksaj_frazoj.html#i-ho5">Vidu la ĉi-antaŭajn klarigojn pri <i>si</i> kaj <i>sia</i> ĉe I-verboj.</a></p>

</section>

<section class="sek2">

<h3 id="i-vhk">Hezito inter la unua aŭ dua persono kaj la tria persono <a class="permo" rel="bookmark" title="Legosigno" href="kompleksaj_frazoj.html#i-vhk">«</a></h3>

<p id="i-67v" class="tenu">Iafoje vorto, kiu principe estas triapersona, povas pro speciala frazkonstruo tamen esti duapersona laŭsence. Tio okazas tamen tre malofte. Oni povas uzi <i>vi</i> aŭ <i>si</i> laŭplaĉe por reprezenti tian vorton:</p>

<ul id="i-17j" class="ekzlisto">

<li><p id="i-97l"><i>Ho, <b>vi Diano</b>, kiu <strong>vian</strong> fraton amegas pli ol ĉion en la mondo.</i><cite class="fonto" data-tde="ifigenio-en-taurido,bw375"><abbr title="Ifigenio en Taŭrido, paĝo 65 ⇗ Alklaku por vidi la kuntekston en la Tekstaro de Esperanto">IT.65</abbr></cite> Oni povus uzi <i>sian</i> anstataŭ <i>vian</i>, ĉar <i>kiu</i> estas per si mem triapersona, sed <i>kiu</i> egalas ĉi tie al <i>vi Diano</i>, kaj estas tial ankaŭ duapersona.</p></li>

<li><p id="i-gtp"><i>Ĉu nun estos paco, ho Zimri, <b>mortiginto</b> de <strong>sia</strong> sinjoro?</i><cite class="fonto" data-tde="malnova-testamento,ar2027,mtlibro12"><abbr title="Reĝoj 2, ĉapitro 9 ⇗ Alklaku por vidi la kuntekston en la Tekstaro de Esperanto">Rĝ2.9</abbr></cite> La mortiginto estas Zimri, la alparolato. Tial oni povus ankaŭ uzi <i>via</i>.</p></li>

</ul>

<p id="j-g22" class="tenu">Simile povas iafoje okazi pri la unua persono:</p>

<ul id="j-ptb" class="ekzlisto">

<li><p id="j-lbc"><i>Mi ĉiam estis persono, <b>kiu</b> bone zorgis pri <strong>siaj/miaj</strong> bestoj.</i> <i>Siaj</i> rilatas al <i>kiu</i>, kiu reprezentas la vorton <i>persono</i>, kiu tamen laŭsence egalas al <i>mi</i>, kaj tial oni ankaŭ povas uzi <i>miaj</i> anstataŭ <i>siaj</i>.</p></li>

<li><p id="j-a4b"><i>Ni ĉiam estis personoj, <b>kiuj</b> bone zorgis pri <strong>siaj/niaj</strong> bestoj.</i></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/pronomoj/si/kompleksaj_frazoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/pronomoj/si/kompleksaj_frazoj.html">H-skribo</a></li><li><a href="https://x.bertilow.com/pmeg/gramatiko/pronomoj/si/kompleksaj_frazoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>