<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Elekto de pasiva participo – specialaj okazoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Bazaj principoj" href="bazaj_principoj.html">
	<link rel="Next" title="Atismo" href="atismo.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="specialaj_okazoj.html">	
	<link rel="Alternate" hreflang="eo" href="specialaj_okazoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/pasivo/participelekto/specialaj_okazoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/pasivo/participelekto/specialaj_okazoj.html">	
	<link rel="Alternate" hreflang="x-default" href="specialaj_okazoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="specialaj_okazoj.html">Elekto de pasiva participo – specialaj okazoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="bazaj_principoj.html" title="Bazaj principoj">Antaŭa paĝo</a></li><li id="PMEGSEKVA"><a rel="next" href="atismo.html" title="Atismo">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Pasivo</a> / <a href="index.html">Participelekto</a> / </span></div>

<section class="sek1">

<h2 id="i-zjt"><span class="par">29.2.2.</span> Elekto de pasiva participo – specialaj okazoj</h2>

<p id="i-l7d" class="tenu"><a href="bazaj_principoj.html">La bazaj principoj por participelekto</a> sufiĉas por plene ĝuste esprimi sin, sed tamen estas eble aldoni ankoraŭ kelkajn specialajn nuancajn principojn.</p>

<section class="sek2">

<h3 id="i-nl1">Dusignifaj verboj <a class="permo" rel="bookmark" title="Legosigno" href="specialaj_okazoj.html#i-nl1">«</a></h3>

<p id="i-i2j" class="tenu">Iuj verboj havas du malsamajn signifojn, kaj la elekto de participo dependas de tio, kiu el la du signifoj estas celata.</p>

<p id="i-zb1" class="tenu">Klasika ekzemplo estas la verbo <i>okupi</i>, kiu povas signifi aŭ “preni okupe” aŭ “teni okupe”. Prenado estas ago normale momenta, kaj tial precipe la plenumiĝo estas interesa. Tenado tamen estas pli longdaŭra afero, kaj tial normale la daŭrado estas pli interesa. Post prenado tamen sekvas tenado, kaj antaŭ tenado normale okazas prenado. Tial ĉe <i>okupi</i> oni ofte povas uzi AT-formon aŭ IT-formon laŭplaĉe sen praktika diferenco:</p>

<ul id="i-lr2" class="ekzlisto">

<li><p id="i-19s"><i>Mi estas tre <strong>okupata</strong> de mia laboro.</i> = <i>Mia laboro nun “tenas min” (plu kaj plu), ĉar ĝi antaŭe “prenis min”.</i></p></li>

<li><p id="i-vhf"><i>Mi estas tre <strong>okupita</strong> de mia laboro.</i> = <i>Mia laboro (definitive) “prenis min”, kaj tial ĝi nun “tenas min”.</i></p></li>

</ul>

<p id="i-ji7" class="tenu">Alia ekzemplo estas <i>kovri</i>, kiu havas du signifojn depende de tio, ĉu la aktiva subjekto estas la kaŭzanto de la kovrado, aŭ la afero, kiu troviĝas en kovra pozicio:</p>

<ul id="i-t1l" class="ekzlisto">

<li><p id="i-ias"><i>Li kovris la plankon per tapiŝo.</i> <span class="sago">→</span> <i>La planko estis <strong>kovrita</strong> (de li) per tapiŝo.</i> Ĉi tie temas pri la definitiva rezulto de la ago “meti sur plankon”.</p></li>

<li><p id="i-f4t"><i>Tapiŝo kovris la plankon.</i> <span class="sago">→</span> <i>La planko estis <strong>kovrata</strong> de tapiŝo.</i> Ĉi tie temas pri iom-post-ioma daŭrado de la ago “kuŝi sur planko”.</p></li>

</ul>

<p id="i-sp7">Plej ofte oni uzas IT-formon ĉe verboj kiel <i>okupi</i> kaj <i>kovri</i>, sed oni havas liberan elekton depende de la ideo, kiun oni volas esprimi.</p>

</section>

<section class="sek2">

<h3 id="i-z3h">Teoria eblo de plenumiĝo <a class="permo" rel="bookmark" title="Legosigno" href="specialaj_okazoj.html#i-z3h">«</a></h3>

<p id="i-zcz" class="tenu">Zamenhof ofte preferis AT-formon en frazoj, kie la ago estas nur teoria eblo, kiu ne certe efektiviĝos. Li ankaŭ preferis AT en frazoj, kie la ago estas neata, kaj en aliaj frazoj, kie la kunteksto iel forviŝas la ideon de plenumiĝo:</p>

<ul id="i-s7c" class="ekzlisto">

<li><p id="i-5sn"><i>Kiam fariĝis mallume kaj la ĝardeno devis esti <strong>ŝlosfermata</strong>, la pordisto lin forpelis.</i><cite class="fonto" data-tde="fabeloj-de-andersen-1,m1045,kupra-porko"><abbr title="Fabeloj de Andersen 1, paĝo 212 ⇗ Alklaku por vidi la kuntekston en la Tekstaro de Esperanto">FA1.212</abbr></cite> Verŝajne poste la ĝardeno estis efektive ŝlosfermita, sed la frazo ne celas rakonti pri tio. Kiam la forpelado okazis, la ŝlosfermado estis ankoraŭ nur dezirata.</p></li>

<li><p id="i-uka"><i>Ĉi tiu verko devas esti <strong>eldonata</strong> nun aŭ neniam.</i><cite class="fonto" data-tde="marta,as931,Marta-9"><abbr title="Marta, paĝo 133 ⇗ Alklaku por vidi la kuntekston en la Tekstaro de Esperanto">M.133</abbr></cite> Temas pri devo de eldonado, ĉefe pri la komencado de la eldonlaboroj. Ĉu la eldonado plenumiĝos, oni ne scias.</p></li>

<li><p id="i-gbc"><i>Ili volas, ke tia aŭ alia ŝanĝo estu <strong>farata</strong> jam nun.</i><cite class="fonto" data-tde="originala-verkaro,dm138"><abbr title="Originala Verkaro, paĝo 59 ⇗ Alklaku por vidi la kuntekston en la Tekstaro de Esperanto">OV.59</abbr></cite> Ĉu la ŝanĝoj estos plenumitaj, oni ne scias.</p></li>

<li><p id="i-2gu"><i>La unueco de Esperanto neniam estos <strong>rompata</strong>.</i><cite class="fonto" data-tde="fundamenta-antauparolo,r10"><abbr title="Antaŭparolo de la Fundamento, paĝo 48 ⇗ Alklaku por vidi la kuntekston en la Tekstaro de Esperanto">FAnt.48</abbr></cite> La rompo neniam plenumiĝos.</p></li>

<li><p id="i-3rp"><i>Eĉ vulpo plej ruza fine estas <strong>kaptata</strong>.</i><cite class="fonto" data-tde="proverbaro-esperanta,bh296"><abbr title="Proverbaro Esperanta, proverbo 285 ⇗ Alklaku por vidi la kuntekston en la Tekstaro de Esperanto">PE.285</abbr></cite> Temas pri principo ĉiam valida. La ideo de daŭreco fariĝas do pli grava ol la ideo de plenumiĝo.</p></li>

</ul>

<p id="i-pi4" class="tenu">Sed oni ankaŭ povas uzi IT-formon en ĉi tiaj frazoj. Oni havas liberan elekton laŭ tiu nuanco, kiun oni volas esprimi. Efektive oni trovas ĉe Zamenhof ankaŭ IT-participojn en tiaspecaj frazoj:</p>

<ul id="i-fhv" class="ekzlisto">

<li><p id="i-nag"><i>La artikoloj devas ĉiam esti <strong>subskribitaj</strong> per plena nomo kaj adreso.</i><cite class="fonto" data-tde="originala-verkaro,dm300"><abbr title="Originala Verkaro, paĝo 98 ⇗ Alklaku por vidi la kuntekston en la Tekstaro de Esperanto">OV.98</abbr></cite></p></li>

<li><p id="i-s7s"><i>Tiu ĉi traduko, pro manko de mono, bedaŭrinde ĝis nun ne povis esti <strong>eldonita</strong>.</i><cite class="fonto" data-tde="originala-verkaro,dm916"><abbr title="Originala Verkaro, paĝo 220 ⇗ Alklaku por vidi la kuntekston en la Tekstaro de Esperanto">OV.220</abbr></cite></p></li>

</ul>

</section>

<section class="sek2">

<h3 id="i-2l3">Ripetoj <a class="permo" rel="bookmark" title="Legosigno" href="specialaj_okazoj.html#i-2l3">«</a></h3>

<p id="i-paj" class="tenu">Ĉe ripetaj agoj oni normale uzas AT, ĉar oni interesiĝas pri la ripetado, sed iafoje oni povas koncentriĝi je la plenumiĝo de ĉiu unuopa ripeto, kaj uzi IT. Se oni montras la precizan nombron de ripetoj, la ideo de plenumiĝo fariĝas pli grava, kaj oni tiam ordinare uzas IT-formon:</p>

<ul id="i-u5c" class="ekzlisto">

<li><p id="i-d8i"><i>Dum la milito tiu vilaĝo estis <b>ofte</b> <strong>prirabata</strong> kaj <strong>bruligata</strong>.</i></p></li>

<li><p id="i-u7l"><i>Dum la milito tiu vilaĝo estis <b>kvarfoje</b> <strong>prirabita</strong> kaj <strong>bruligita</strong>.</i></p></li>

<li><p id="i-gl4"><i>Unu velo post la alia estis <strong>levataj</strong>.</i><cite class="fonto" data-tde="fabeloj-de-andersen-1,m409,la-virineto-de-maro"><abbr title="Fabeloj de Andersen 1, paĝo 88 ⇗ Alklaku por vidi la kuntekston en la Tekstaro de Esperanto">FA1.88</abbr></cite> Zamenhof pensis pri la tuto: pluraj veloj estis iom post iom levataj.</p></li>

<li><p id="i-4fe"><i>Unu velo post la alia estis <strong>levita</strong>.</i> Ĉi tie oni parolas pri ĉiu unuopa definitiva levo de velo.</p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/pasivo/participelekto/specialaj_okazoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/pasivo/participelekto/specialaj_okazoj.html">H-skribo</a></li><li><a href="https://x.bertilow.com/pmeg/gramatiko/pasivo/participelekto/specialaj_okazoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>