<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Kunmetitaj verboformoj pasivaj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Kunmetitaj verboformoj: aktivaj" href="aktivaj.html">
	<link rel="Next" title="Nekutimaj kunmetitaj verboj" href="nekutimaj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="pasivaj.html">	
	<link rel="Alternate" hreflang="eo" href="pasivaj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/participoj/kunmetitaj_verboformoj/pasivaj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/participoj/kunmetitaj_verboformoj/pasivaj.html">	
	<link rel="Alternate" hreflang="x-default" href="pasivaj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="pasivaj.html">Kunmetitaj verboformoj pasivaj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="aktivaj.html" title="Kunmetitaj verboformoj: aktivaj">Antaŭa paĝo</a></li><li id="PMEGSEKVA"><a rel="next" href="nekutimaj.html" title="Nekutimaj kunmetitaj verboj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Participoj</a> / <a href="index.html">Kunmetitaj verboformoj</a> / </span></div>

<section class="sek1">

<h2 id="i-pth"><span class="par">28.4.2.</span> Kunmetitaj verboformoj pasivaj</h2>

<p id="i-o9o" class="tenu">Por ĉiu el la <a href="aktivaj.html">aktivaj kunmetitaj verboformoj</a> ekzistas responda pasiva formo kun simila signifo. Jen kelkaj ekzemploj:</p>

<ul id="i-vrz" class="ekzlisto">

<li><p id="i-boh"><i>La libro <strong>estas legata</strong>.</i> La legado de la libro daŭras nun.</p></li>

<li><p id="i-p45"><i>La libro <strong>estis legota</strong>.</i> La posta (baldaŭa) legado de la libro estis tiam preparita.</p></li>

<li><p id="i-h2i"><i>La libro <strong>estos legata</strong>.</i> La legado de la libro daŭros tiam.</p></li>

<li><p id="i-djn"><i>La libro <strong>estus legata</strong>, se ...</i> La legado de la libro daŭrus, se ...</p></li>

<li><p id="i-g91"><i>La libro <strong>estu legota</strong>.</i> La posta (baldaŭa) legado de la libro estu preparita.</p></li>

<li><p id="i-354"><i>La libro devas <strong>esti legita</strong>.</i> Definitiva (tra)legado de la libro estas necesa.</p></li>

</ul>

<p id="i-o8e">Kiam oni uzas kunmetitajn pasivajn formojn, oni kreas <a href="../../pasivo/bazaj_reguloj.html">pasivajn frazojn</a>.</p>

<section class="sek2">

<h3 id="i-tzp">Diferencoj inter aktivaj kaj pasivaj participoj <a class="permo" rel="bookmark" title="Legosigno" href="pasivaj.html#i-tzp">«</a></h3>

<p id="i-ip5" class="tenu">La kunmetitaj IT-formoj iom diferencas de la kunmetitaj INT-formoj. Kunmetita INT-formo ĉiam montras agon, kiu okazis antaŭ alia ago. Kunmetita IT-formo montras plenumiĝon de ago, aŭ agon, kiu donis rezulton. IT-formo ja povas montri tempon pli fruan ol alia, sed tre ofte ne estas tiel:</p>

<ul id="i-63p" class="ekzlisto">

<li><p id="i-apr"><i>Tiam li <strong>estis eltrovinta</strong> la veron.</i> La eltrovo de la vero okazis nepre antaŭ tiam.</p></li>

<li><p id="i-b4g"><i>Tiam la vero <strong>estis eltrovita</strong>.</i> La eltrovo de la vero plenumiĝis ĝuste tiam, aŭ antaŭ tiam, laŭ la kunteksto.</p></li>

<li><p id="i-rzn"><i>Mia onklo ne <strong>mortis</strong> per natura morto, sed li tamen ne <strong>mortigis</strong> sin mem kaj ankaŭ <strong>estis mortigita</strong> de neniu; unu tagon, promenante apud la reloj de fervojo, li falis sub la radojn de veturanta vagonaro kaj <strong>mortiĝis</strong>.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Ĉiuj formoj de la verbo <i>morti</i> montras ĉi tie la saman agon (kaj do kompreneble ankaŭ la saman tempon). La formo <i>estis mortigita</i> ne montras tempon pli fruan. Sed se <i>estis mortiginta</i> aperus en la frazo, ĝi nepre montrus tempon pli fruan.</p></li>

</ul>

<p id="i-6he">Tiu ĉi malsimetrio inter aktivaj kaj pasivaj formoj ĝenas kelkajn esperantistojn. Ili volas krei plenan simetrion. Tia (reforma) lingvouzo nomiĝas <strong>atismo</strong>. En la atismo la malsimetrio tamen ne malaperis, sed nur moviĝis de la IT-formoj al la AT-formoj. En atisma lingvouzo la AT-formoj ne estas simetriaj kun la ANT-formoj.</p>

<p id="i-9j9" class="tenu">ANT-formo ĉiam montras, ke ago estas daŭranta, nefinita aŭ ripeta. AT-formo en normala Esperanto montras precize la saman nuancon:</p>

<ul id="i-vtz" class="ekzlisto">

<li><p id="i-b7d"><i>Hieraŭ ili <strong>estis trovantaj</strong> la perditajn aferojn.</i> La trovado de la aferoj hieraŭ daŭradis iom post iom aŭ ripete. Verŝajne oni ne finis la trovadon hieraŭ. Alie oni ne uzus <i>estis trovantaj</i>, sed simple <i>trovis</i>.</p></li>

<li><p id="i-2zr"><i>Hieraŭ la perditaj aferoj <strong>estis trovataj</strong>.</i> La trovado de la aferoj hieraŭ daŭradis iom post iom aŭ ripete. Eventuala fino de la trovado ne estas montrata. Verŝajne oni ne finis la trovadon hieraŭ. Alie oni dirus <i>estis trovitaj</i>. La AT-formo donas precize la saman nuancon kiel la ANT-formo.</p></li>

</ul>

<p id="i-jdt">En atisma lingvouzo tamen la pasiva frazo kun <i>estis trovataj</i> ricevas alian signifon: “La trovado de la aferoj okazis hieraŭ, verŝajne ĝisfine.” La AT-formo do ne donas la saman nuancon kiel la ANT-formo. La AT-formoj perdis sian daŭran signifonuancon, kaj tio donas novan malsimetrion. Ekzistas tamen ekstremaj atistoj, kiuj por ripari la malsimetrion en la atismo volas nuligi la daŭran sencon ankaŭ de la ANT-formoj. Estas iom neklare, kian uzon ili tiam trovas por la ANT-formoj. Sed efektive tio estas nur teoria afero, ĉar en la praktiko ankaŭ atistoj uzas la ANT-formojn por montri daŭradon aŭ ripetadon. Legu <a href="../../pasivo/participelekto/atismo.html">pli pri atismo</a>.</p>

<section class="sek3">

<h4 id="i-iuc">Pliklarigaj esprimoj ĉe IT-formoj <a class="permo" rel="bookmark" title="Legosigno" href="pasivaj.html#i-iuc">«</a></h4>

<p id="i-zct" class="tenu">Iafoje povus estiĝi miskompreno, ĉu IT-formo montras agon pli fruan, aŭ agon kiu plenumiĝis. Tiam oni helpu sin per aldonaj esprimoj, kiuj klare montras la tempon. En la praktiko tamen tiaj klarigoj estas malofte bezonataj:</p>

<ul id="i-6c8" class="ekzlisto">

<li><p id="i-73u"><i>Kiam via domo estis konstruata, mia domo estis <strong>jam longe</strong> konstruita.</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 25 ⇗ Alklaku por vidi la kuntekston en la Tekstaro de Esperanto">FE.25</abbr></cite> <i>Estis konstruita</i> estas antaŭtempa kompare kun <i>estis konstruata</i>.</p></li>

<li><p id="i-cv8"><i>“Jes, sed <strong>antaŭe</strong> ni iradis en la lernejon kaj iom lernis,” <span class="ellasita-parto"><span data-teksto="ŝi diris,">[...]</span></span> “kaj <strong>poste</strong> ni estis konfirmitaj.”</i><cite class="fonto" data-tde="fabeloj-de-andersen-2,n691,sambuka-virineto"><abbr title="Fabeloj de Andersen 2, paĝo 78 ⇗ Alklaku por vidi la kuntekston en la Tekstaro de Esperanto">FA2.78</abbr></cite> <i>Estis konfirmitaj</i> estas posttempa kompare kun <i>iradis</i> kaj <i>lernis</i>.</p></li>

<li><p id="i-cfn"><i>La botelkolo venis supren, estis provizita per korko, kaj tiu ĝia parto, kiu <strong>antaŭe</strong> estis turnita supren, <strong>nun</strong> estis turnita malsupren.</i><cite class="fonto" data-tde="fabeloj-de-andersen-3,o872,kolo-de-botelo"><abbr title="Fabeloj de Andersen 3, paĝo 113 ⇗ Alklaku por vidi la kuntekston en la Tekstaro de Esperanto">FA3.113</abbr></cite> <i>Estis turnita supren</i> montras tempon pli fruan ol <i>estis turnita malsupren</i>.</p></li>

<li><p id="i-cob"><i>Ŝi sidiĝis sur la seĝo, kiu <strong>antaŭ momento</strong> estis donita al ŝi.</i><cite class="fonto" data-tde="marta,as310,Marta-3"><abbr title="Marta, paĝo 44 ⇗ Alklaku por vidi la kuntekston en la Tekstaro de Esperanto">M.44</abbr></cite> Sen <i>antaŭ momento</i> oni supozus, ke la sidiĝo estis pli-malpli samtempa kiel la donado, sed efektive pasis momento inter la du agoj.</p></li>

</ul>

</section>

</section>

<section class="sek2">

<h3 id="i-nfj">Alternativoj al kunmetitaj pasivaj formoj <a class="permo" rel="bookmark" title="Legosigno" href="pasivaj.html#i-nfj">«</a></h3>

<p id="i-g3g">Oni ne povas eviti kunmetitajn pasivajn formojn en tiuj manieroj, kiuj estis ĉi-antaŭe montritaj por la <a href="aktivaj.html#i-c34">aktivaj formoj</a>, ĉar simplaj pasivaj verboformoj ne ekzistas. Unu maniero ilin eviti estas tamen revortigi la frazon en aktiva formo. Anstataŭ <i>li estis mortigita de neniu</i> oni povas diri <i>mortigis lin neniu</i>. Anstataŭ <i>la domo estas baldaŭ vendota</i> oni povas diri <i>oni baldaŭ vendos la domon</i>. Tre ofte povas esti rekomendinde elekti aktivan formon, ĉar aktivo ordinare estas pli simpla kaj pli rekta. Iaj <a href="../../../vortfarado/afiksoj/sufiksoj/igh.html#i-4pm">IĜ-verboj similas al simplaj pasivaj verboj</a>, kaj ili povas iafoje esti taŭga alternativo.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/participoj/kunmetitaj_verboformoj/pasivaj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/participoj/kunmetitaj_verboformoj/pasivaj.html">H-skribo</a></li><li><a href="https://x.bertilow.com/pmeg/gramatiko/participoj/kunmetitaj_verboformoj/pasivaj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>