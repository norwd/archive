<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Kunmetitaj verboformoj aktivaj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Kunmetitaj verboformoj" href="index.html">
	<link rel="Next" title="Kunmetitaj verboformoj: pasivaj" href="pasivaj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="aktivaj.html">	
	<link rel="Alternate" hreflang="eo" href="aktivaj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/participoj/kunmetitaj_verboformoj/aktivaj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/participoj/kunmetitaj_verboformoj/aktivaj.html">	
	<link rel="Alternate" hreflang="x-default" href="aktivaj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="aktivaj.html">Kunmetitaj verboformoj aktivaj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="index.html" title="Kunmetitaj verboformoj">Antaŭa paĝo</a></li><li id="PMEGSEKVA"><a rel="next" href="pasivaj.html" title="Kunmetitaj verboformoj: pasivaj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Participoj</a> / <a href="index.html">Kunmetitaj verboformoj</a> / </span></div>

<section class="sek1">

<h2 id="i-fck"><span class="par">28.4.1.</span> Kunmetitaj verboformoj aktivaj</h2>

<section class="sek2">

<h3 id="i-dt1">Kunmetitaj ANT-formoj <a class="permo" rel="bookmark" title="Legosigno" href="aktivaj.html#i-dt1">«</a></h3>

<ul id="i-3a7" class="ekzlisto">

<li><p id="i-32f"><i>Li <strong>estas leganta</strong> libron.</i> Lia legado de libro daŭras nun.</p></li>

<li><p id="i-5jn"><i>Li <strong>estis leganta</strong> libron.</i> Lia legado de libro daŭris tiam.</p></li>

<li><p id="i-b4r"><i>Li <strong>estos leganta</strong> libron.</i> Lia legado de libro daŭros tiam.</p></li>

<li><p id="i-9r6"><i>Li <strong>estus leganta</strong> libron, se ...</i> Lia legado de libro daŭrus, se ...</p></li>

<li><p id="i-lc1"><i>Li <strong>estu leganta</strong> libron.</i> Lia legado de libro daŭru.</p></li>

<li><p id="i-sp5"><i>Li volas <strong>esti leganta</strong> libron.</i> Li volas, ke lia legado de libro daŭru.</p></li>

</ul>

<ul id="i-h84" class="ekzlisto">

<li><p id="i-m9g"><i>Ĝis tiu tago ĉiufoje, kiam ŝi <strong>estis revenanta</strong> hejmen, ŝi ĉiam rapide kuradis sur la ŝtuparo.</i><cite class="fonto" data-tde="marta,as1397,Marta-13"><abbr title="Marta, paĝo 192 ⇗ Alklaku por vidi la kuntekston en la Tekstaro de Esperanto">M.192</abbr></cite> Ŝi kuradis dum la revenado ankoraŭ daŭris, ne antaŭe, ne poste, sed precize dume.</p></li>

</ul>

</section>

<section class="sek2">

<h3 id="i-68h">Kunmetitaj INT-formoj <a class="permo" rel="bookmark" title="Legosigno" href="aktivaj.html#i-68h">«</a></h3>

<ul id="i-fzj" class="ekzlisto">

<li><p id="i-pgg"><i>Li <strong>estas leginta</strong> libron.</i> Lia legado de libro estas nun pasinta afero.</p></li>

<li><p id="i-kk8"><i>Li <strong>estis leginta</strong> libron.</i> Lia legado de libro estis tiam jam pasinta afero.</p></li>

<li><p id="i-8tv"><i>Li <strong>estos leginta</strong> libron.</i> Lia legado de libro estos en tiu venonta tempo jam pasinta afero.</p></li>

<li><p id="i-obn"><i>Li <strong>estus leginta</strong> libron, se ...</i> Lia legado de libro estus pasinta afero, se ...</p></li>

<li><p id="i-on4"><i>Li <strong>estu leginta</strong> libron.</i> Lia legado de libro estu pasinta afero.</p></li>

<li><p id="i-ai6"><i>Li volas <strong>esti leginta</strong> libron.</i> Li volas, ke lia legado de libro estu pasinta afero.</p></li>

</ul>

<ul id="i-sim" class="ekzlisto">

<li><p id="i-nr7"><i>La akvo de Nilo <strong>estis retiriĝinta</strong>, la tuta fluejo estis plena de ranoj kaj prezentis por la cikonia familio la plej belan vidaĵon en ĉi tiu lando.</i><cite class="fonto" data-tde="fabeloj-de-andersen-4,p169,filino-de-la-marcha-regho"><abbr title="Fabeloj de Andersen 4, paĝo 29 ⇗ Alklaku por vidi la kuntekston en la Tekstaro de Esperanto">FA4.29</abbr></cite> = <i>La akvo de Nilo jam antaŭe retiriĝis ...</i></p></li>

</ul>

</section>

<section class="sek2">

<h3 id="i-9m7">Kunmetitaj ONT-formoj <a class="permo" rel="bookmark" title="Legosigno" href="aktivaj.html#i-9m7">«</a></h3>

<ul id="i-teu" class="ekzlisto">

<li><p id="i-952"><i>Li <strong>estas legonta</strong> libron.</i> Li estas nun preparita por posta (baldaŭa) legado de libro.</p></li>

<li><p id="i-8vv"><i>Li <strong>estis legonta</strong> libron.</i> Li estis tiam preparita por posta (baldaŭa) legado de libro.</p></li>

<li><p id="i-1o4"><i>Li <strong>estos legonta</strong> libron.</i> Li estos tiam preparita por posta (baldaŭa) legado de libro.</p></li>

<li><p id="i-r7z"><i>Li <strong>estus legonta</strong> libron, se ...</i> Li estus preparita por posta (baldaŭa) legado de libro, se ...</p></li>

<li><p id="i-a7o"><i>Li <strong>estu legonta</strong> libron.</i> Li estu preparita por posta (baldaŭa) legado de libro.</p></li>

<li><p id="i-4b6"><i>Li volas <strong>esti legonta</strong> libron.</i> Li volas, ke li estu preparita por posta (baldaŭa) legado de libro.</p></li>

</ul>

<ul id="i-j9u" class="ekzlisto">

<li><p id="i-ugj"><i>Lia bela juna filino, kiu en cigna vesto flugis trans landojn kaj marojn malproksime norden, <strong>estis</strong> neniam <strong>revenonta</strong>. “Ŝi mortis kaj malaperis!”</i><cite class="fonto" data-tde="fabeloj-de-andersen-4,p174,filino-de-la-marcha-regho"><abbr title="Fabeloj de Andersen 4, paĝo 30 ⇗ Alklaku por vidi la kuntekston en la Tekstaro de Esperanto">FA4.30</abbr></cite> Ne ekzistis espero, ke ŝi poste revenos.</p></li>

</ul>

</section>

<section class="sek2">

<h3 id="i-c34">Alternativoj al kunmetitaj formoj <a class="permo" rel="bookmark" title="Legosigno" href="aktivaj.html#i-c34">«</a></h3>

<p id="i-rud" class="tenu">La kunmetitaj ANT-formoj tre malofte estas bezonataj. Ili emfaze montras, ke io estas daŭra, kiam io alia okazas:</p>

<ul id="i-agh" class="ekzlisto">

<li><p id="i-bar"><i>Dum ili <strong>estis irantaj</strong> kaj <strong>parolantaj</strong>, subite aperis fajra ĉaro kaj fajraj ĉevaloj kaj disigis ilin.</i><cite class="fonto" data-tde="malnova-testamento,ar2005,mtlibro12"><abbr title="Reĝoj 2, ĉapitro 2 ⇗ Alklaku por vidi la kuntekston en la Tekstaro de Esperanto">Rĝ2.2</abbr></cite> La apero de la ĉaro kaj ĉevaloj okazis, kiam ankoraŭ daŭris la irado kaj parolado.</p></li>

</ul>

<p id="i-kh6" class="tenu">Normale tamen sufiĉas simplaj verboj. Okaze oni povas uzi <i>(ĝuste) tiam</i> por akcenti samtempecon:</p>

<ul id="i-19o" class="ekzlisto">

<li><p id="i-mic"><i>Ni pri tiu sinjoro kaj reganto <strong>revas</strong> ĉiun vesperon, kiam en la ĉielo la luno <strong>lumas</strong> aŭ la steloj <strong>brilas</strong>.</i><cite class="fonto" data-tde="marta,as10,Marta-1"><abbr title="Marta, paĝo 2 ⇗ Alklaku por vidi la kuntekston en la Tekstaro de Esperanto">M.2</abbr></cite> Ne necesas diri <i>estas revantaj</i>, <i>estas lumantaj</i> aŭ <i>estas brilantaj</i>.</p></li>

<li><p id="i-paf"><i>Kiam vi telefonis al mi, mi <strong>estis manĝanta</strong>.</i> Aŭ: <i>Kiam vi telefonis al mi, <strong>ĝuste tiam</strong> mi manĝis.</i></p></li>

</ul>

<p id="i-426" class="tenu">La kunmetitaj INT-formoj estas pli ofte bezonataj. Ili povas esti utilaj por montri, ke ago okazis antaŭ alia. Ofte la kunteksto tamen tion montras sufiĉe bone. Je bezono esprimoj kun <i>jam</i>, <i>antaŭe</i>, <i>ĵus</i>, <i>post kiam</i> aŭ <i>antaŭ ol</i> povas helpi:</p>

<ul id="i-377" class="ekzlisto">

<li><p id="i-1jo"><i>Kiam vi vidis nin en la salono, li <strong>jam antaŭe</strong> diris al mi la veron (aŭ li <strong>estis dirinta</strong> al mi la veron).</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-c7b"><i>Kiam vi venos al mi, li <strong>jam antaŭe</strong> diros al mi la veron (aŭ li <strong>estos dirinta</strong> al mi la veron; aŭ <strong>antaŭ ol</strong> vi venos al mi, li diros al mi la veron).</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-o58"><i>Mi ne farus la eraron, se li <strong>antaŭe dirus</strong> al mi la veron (aŭ se li <strong>estus dirinta</strong> al mi la veron).</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-nn2"><i>Kiam mia patro venos, diru al mi <strong>antaŭe</strong> la veron (aŭ <strong>estu dirinta</strong> al mi la veron).</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-ksp"><i>Mi volas, ke tio, kion mi diris, estu vera (aŭ mi volas <strong>esti dirinta</strong> la veron).</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-iev"><i>Kiam mi venis, li <strong>ĵus</strong> foriris (aŭ <strong>estis foririnta</strong>).</i></p></li>

</ul>

<p id="i-uid">Oni atentu, ke <i>jam</i> ne ĉiam sufiĉas por montri antaŭtempecon: <i>Ili <strong>jam</strong> manĝis, kiam mi alvenis.</i> = <i>Ili <strong>jam</strong> komencis manĝi (<strong>estis manĝantaj</strong>)...</i> aŭ <i>Ili <strong>jam</strong> finis manĝi (<strong>estis manĝintaj</strong>)...</i> Se <i>jam</i> ne estas sufiĉe klara, oni uzu <i>(jam) antaŭe</i>.</p>

<p id="i-nz2">La finaĵo <a href="../../verboj/imaga.html">US</a> estas tempe neŭtrala: <i><strong>Estus</strong> pli bone, se mia patrino min ne <strong>naskus</strong>.</i><cite class="fonto" data-tde="hamleto,bx1099"><abbr title="Hamleto, paĝo 77 ⇗ Alklaku por vidi la kuntekston en la Tekstaro de Esperanto">H.77</abbr></cite> = <i>... se mia patrino min ne estus naskinta.</i> Multaj tamen hezitas uzi simplajn US-verbojn por pasinta tempo, eĉ kiam la kunteksto klare montras la tempon. Ili preferas uzi kunmetitajn formojn kun INT-participo: <i>Mi <strong>estus leginta</strong> la artikolon hieraŭ, se mi <strong>estus sciinta</strong>, ke ĝi estas tiel bona.</i> En la frazo ĉeestas la vorto <i>hieraŭ</i>, kiu klare montras pasintan tempon. Tial oni povas diri simple: <i>Mi <strong>legus</strong> la artikolon hieraŭ, se mi <strong>scius</strong>, ke ĝi estas tiel bona.</i></p>

<p id="i-ior" class="tenu">La kunmetitaj ONT-formoj estas uzeblaj por montri baldaŭan aŭ intencan agon. Ankaŭ <i>baldaŭ</i> kaj diversaj verboj povas tion montri, ofte pli klare:</p>

<ul id="i-9lf" class="ekzlisto">

<li><p id="i-oms"><i>Lia edzino <strong>estas naskonta</strong> infanon.</i> = <i>Lia edzino <strong>baldaŭ naskos</strong> infanon.</i></p></li>

<li><p id="i-pi6"><i>Ni <strong>estis veturontaj</strong> al la kongreso, sed pro mia malsano devis resti hejme.</i> = <i>Ni <strong>intencis (planis, volis, estis pretaj por ...) veturi</strong> al la kongreso ...</i></p></li>

<li><p id="i-b2i"><i>En tiu antaŭtagmezo <strong>estis okazonta</strong> la enterigo.</i> = <i>En tiu antaŭtagmezo <strong>devis okazi</strong> la enterigo.</i><cite class="fonto" data-tde="fabeloj-de-andersen-3,o153,muta-libro"><abbr title="Fabeloj de Andersen 3, paĝo 17 ⇗ Alklaku por vidi la kuntekston en la Tekstaro de Esperanto">FA3.17</abbr></cite></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/participoj/kunmetitaj_verboformoj/aktivaj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/participoj/kunmetitaj_verboformoj/aktivaj.html">H-skribo</a></li><li><a href="https://x.bertilow.com/pmeg/gramatiko/participoj/kunmetitaj_verboformoj/aktivaj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>