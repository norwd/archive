<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Participoj kiel A-vortoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Participoj" href="index.html">
	<link rel="Next" title="Participoj kiel E-vortoj" href="e-vortoj.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="a-vortoj.html">	
	<link rel="Alternate" hreflang="eo" href="a-vortoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/participoj/a-vortoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/participoj/a-vortoj.html">	
	<link rel="Alternate" hreflang="x-default" href="a-vortoj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="a-vortoj.html">Participoj kiel A-vortoj</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="index.html" title="Participoj">Antaŭa paĝo</a></li><li id="PMEGSEKVA"><a rel="next" href="e-vortoj.html" title="Participoj kiel E-vortoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Participoj</a> / </span></div>

<section class="sek1">

<h2 id="i-3eb"><span class="par">28.1.</span> Participoj kiel A-vortoj</h2>

<p id="i-u5n">Participo kun A-finaĵo prezentas agon aŭ staton kiel priskribon. Oni uzas diversajn formojn depende de tio, ĉu en la priparolata tempo la afero ankoraŭ ne finiĝis, jam finiĝis, aŭ ankoraŭ ne komenciĝis.</p>

<section class="sek2">

<h3 id="i-7bd">Aktivaj participoj <a class="permo" rel="bookmark" title="Legosigno" href="a-vortoj.html#i-7bd">«</a></h3>

<p id="i-pel" class="tenu">Aktiva participo prezentas agon aŭ staton kiel priskribon de ĝia subjekto:</p>

<table class="participoj" id="aktivajparticipoj">

<tbody>

<tr>
	<th scope="row">ANT</th>
	<td class="maldekstrigitasendividoj">dum la ago<br>– la ago ankoraŭ ne finiĝis</td>
	<td><i>leganta</i></td>
	<td>= kiu ankoraŭ legas</td>
</tr>

<tr>
	<th scope="row">INT</th>
	<td class="maldekstrigitasendividoj">post la ago<br>– la ago jam finiĝis</td>
	<td><i>leginta</i></td>
	<td>= kiu antaŭe legis</td>
</tr>

<tr>
	<th scope="row">ONT</th>
	<td class="maldekstrigitasendividoj">antaŭ la ago<br>– la ago ankoraŭ ne komenciĝis</td>
	<td><i>legonta</i></td>
	<td>= kiu poste legos</td>
</tr>

</tbody>

</table>

<ul id="i-rjc" class="ekzlisto">

<li><p id="i-8rt"><i>Viro, kiu ankoraŭ legas, estas <strong>leganta</strong> viro.</i></p></li>

<li><p id="i-oko"><i>Viro, kiu antaŭe legis, estas <strong>leginta</strong> viro.</i></p></li>

<li><p id="i-opo"><i>Viro, kiu poste legos, estas <strong>legonta</strong> viro.</i></p></li>

</ul>

</section>

<section class="sek2">

<h3 id="i-8bd">Pasivaj participoj <a class="permo" rel="bookmark" title="Legosigno" href="a-vortoj.html#i-8bd">«</a></h3>

<p id="i-cec" class="tenu">Pasiva participo prezentas agon aŭ staton kiel priskribon de ĝia objekto.</p>

<table class="participoj" id="pasivajparticipoj">

<tbody>

<tr>
	<th scope="row">AT</th>
	<td class="maldekstrigitasendividoj">dum la ago<br>– la ago ankoraŭ ne finiĝis</td>
	<td><i>legata</i></td>
	<td>= kiun oni ankoraŭ legas</td>
</tr>

<tr>
	<th scope="row">IT</th>
	<td class="maldekstrigitasendividoj">post la ago<br>– la ago jam finiĝis</td>
	<td><i>legita</i></td>
	<td>= kiun oni jam legis</td>
</tr>

<tr>
	<th scope="row">OT</th>
	<td class="maldekstrigitasendividoj">antaŭ la ago<br>– la ago ankoraŭ ne komenciĝis</td>
	<td><i>legota</i></td>
	<td>= kiun oni poste legos</td>
</tr>

</tbody>

</table>

<ul id="i-k5m" class="ekzlisto">

<li><p id="i-hjs"><i>Libro, kiun oni ankoraŭ legas, estas <strong>legata</strong> libro.</i></p></li>

<li><p id="i-1o2"><i>Libro, kiun oni antaŭe legis, estas <strong>legita</strong> libro.</i></p></li>

<li><p id="i-6fs"><i>Libro, kiun oni poste legos, estas <strong>legota</strong> libro.</i></p></li>

</ul>

<p id="i-3op">Pasivaj participoj estas eblaj nur ĉe agoj, kiuj povas havi objekton. Oni ne povas diri ekz. <i>*okazata*</i>, ĉar <i>okazi</i> neniam povas havi objekton. Ĉiuj verboj kun IĜ-sufikso estas senobjektaj. Tial <i>*...iĝata*</i>, <i>*...iĝita*</i> kaj <i>*...iĝota*</i> neniam estas eblaj.</p>

<p id="i-kt9">Iuj verboj, kiuj ordinare estas senobjektaj, kaj kiujn oni ordinare ne uzas kun rekta objekto, kaj el kiuj oni ordinare ne kreas pasivajn participojn, tamen iafoje ja estas uzataj kun rekta objekto. Ekz. <i>loĝi</i> ordinare estas senobjekta. Oni diras <i>Li loĝas en tiu urbo</i>. Sed iafoje, tamen tre malofte, oni traktas <i>loĝi</i> kiel objektan verbon: <i>Li loĝas tiun urbon.</i> Tiam eblas la participaj formoj <i>loĝata</i>, <i>loĝita</i> kaj <i>loĝota</i>: <i>Urbon <strong>loĝatan</strong> ili ne trovis.</i><cite class="fonto" data-tde="malnova-testamento,ar8413,mtlibro19"><abbr title="La Psalmaro, ĉapitro 107 ⇗ Alklaku por vidi la kuntekston en la Tekstaro de Esperanto">Ps.107</abbr></cite> = <i>Urbon, en kiu iu loĝas, ili ne trovis.</i>. Alia tia verbo estas <i>iri</i>. Plej ofte oni diras, ke iu iras ekz. <i>sur strato</i> aŭ <i>laŭ vojo</i>, sed oni ankaŭ povas uzi rektan objekton: <i>Li piede ekiris la vojon.</i><cite class="fonto" data-tde="fabeloj-de-andersen-3,o451,sub-la-saliko"><abbr title="Fabeloj de Andersen 3, paĝo 59 ⇗ Alklaku por vidi la kuntekston en la Tekstaro de Esperanto">FA3.59</abbr></cite> Oni do ankaŭ povas diri ekz. <i>irota vojo</i> = “vojo, kiun oni intencas iri”, kvankam tio okazas nur malofte. Simile oni uzas ĉe tiaj verboj iafoje la sufiksojn <a href="../../vortfarado/afiksoj/sufiksoj/ebl.html">EBL</a>, <a href="../../vortfarado/afiksoj/sufiksoj/ind.html">IND</a> kaj <a href="../../vortfarado/afiksoj/sufiksoj/end.html">END</a>.</p>

<p id="i-u5e"><a href="../rolmontriloj/n/index.html">N-finaĵo povas montri ankaŭ aliajn aferojn ol objekto</a>. Se ne temas pri vera objekto oni ne povas uzi pasivan participon.</p>

</section>

<section class="sek2">

<h3 id="i-hil">La vokaloj de la participoj <a class="permo" rel="bookmark" title="Legosigno" href="a-vortoj.html#i-hil">«</a></h3>

<p id="i-p2i" class="tenu">La vokaloj en la participoj estas la samaj kiel la vokaloj en la verbaj finaĵoj <a href="../verboj/reala/index.html">AS, IS kaj OS</a>. Ankaŭ la signifoj estas tre similaj, sed ne tute samaj.</p>

<p id="i-ppt" class="tenu">ANT, AT kaj AS ĉiuj signifas, ke la ago komenciĝis, sed ne finiĝis. AS montras ĉefe nuntempecon de la ago, dum ANT kaj AT montras daŭrecon aŭ ripetadon de la ago:</p>

<ul id="i-kph" class="ekzlisto">

<li><p id="i-gpp"><i>Li <strong>skribas</strong>.</i> La skribado okazas nun aŭ kutime.</p></li>

<li><p id="i-c9n"><i>Tiam li estis <strong>skribanta</strong> en sia ĉambro.</i> La skribado estis daŭra en tiu pasinta tempo.</p></li>

<li><p id="i-5s1"><i>La letero estis <strong>skribata</strong> en la paŭzo.</i> La skribado estis daŭra en la paŭzo.</p></li>

<li><p id="i-tla"><i>Janjo havis en tiu nokto dormon maltrankvilan kaj <strong>interrompatan</strong>.</i><cite class="fonto" data-tde="marta,as1265,Marta-12"><abbr title="Marta, paĝo 176 ⇗ Alklaku por vidi la kuntekston en la Tekstaro de Esperanto">M.176</abbr></cite> Okazis ripete interrompoj de la dormo.</p></li>

</ul>

<p id="i-i3h" class="tenu">INT, IT kaj IS ĉiuj signifas, ke la ago finiĝis. IS montras, ke la ago okazis antaŭ la nuno. INT kaj IT montras, ke la ago plenumiĝis, eventuale antaŭ alia ago:</p>

<ul id="i-udm" class="ekzlisto">

<li><p id="i-re8"><i>Li <strong>skribis</strong>.</i> La skribado okazis pli frue ol nun.</p></li>

<li><p id="i-zbv"><i>Kiam li estis <strong>skribinta</strong> la leteron, li foriris.</i> Post kiam la skribado finiĝis, li foriris.</p></li>

<li><p id="i-r7f"><i>Li sendis la <strong>skribitan</strong> leteron al sia amiko.</i> La skribado de la letero okazis pli frue ol la sendo.</p></li>

<li><p id="i-5du"><i>La letero estis <strong>skribita</strong> en la paŭzo.</i> La skribado ne okazis antaŭ la paŭzo, sed iam en la paŭzo la skribado atingis sian finon. La letero do pretiĝis en la paŭzo.</p></li>

</ul>

<p id="i-i9u" class="tenu">ONT, OT kaj OS ĉiuj signifas, ke la ago ankoraŭ ne komenciĝis. OS montras tempon post la nuno. ONT kaj OT montras staton antaŭ la komenco de la ago, ofte kun nuanco, ke oni intencas fari la agon, ke oni planas ĝin, aŭ ke ĝi baldaŭ okazos:</p>

<ul id="i-gfe" class="ekzlisto">

<li><p id="i-rt7"><i>Li <strong>skribos</strong>.</i> La skribado iam poste okazos.</p></li>

<li><p id="i-p48"><i>Li estis <strong>skribonta</strong> la leteron, sed devis subite foriri.</i> La skribado estis intencita, sed tamen ne okazis.</p></li>

<li><p id="i-5ab"><i>Sur la tablo kuŝis aro de <strong>legotaj</strong> leteroj.</i> La leteroj atendis la legadon. Iu devus ilin legi, sed ankoraŭ ne faris tion.</p></li>

</ul>

</section>

<section class="sek2">

<h3 id="i-cl4">Aliaj participoj <a class="permo" rel="bookmark" title="Legosigno" href="a-vortoj.html#i-cl4">«</a></h3>

<p id="i-den">Iuj eksperimentas kun participoj respondaj al la US-finaĵo, *UNT* kaj *UT*: <i>*skribunta viro*</i> = “viro, kiu skribus”, <i>*skributa letero*</i> = “letero, kiun oni skribus”. Sed tiuj participoj ne estas parto de la oficiala Esperanto. Se oni uzas ilin, oni ofte ne sukcesas kompreniĝi. Nur en ŝerca uzo ili povas esti tolerataj.</p>

<p id="i-pr4">La <a href="../../vortfarado/afiksoj/sufiksoj/end.html">sufikso END</a> similas al pasiva participo responda al la U-finaĵo: <i>skribenda letero</i> = “letero, kiun oni skribu”. Ankaŭ la sufiksoj <a href="../../vortfarado/afiksoj/sufiksoj/ebl.html">EBL</a> kaj <a href="../../vortfarado/afiksoj/sufiksoj/ind.html">IND</a> similas al pasivaj participoj.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/participoj/a-vortoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/participoj/a-vortoj.html">H-skribo</a></li><li><a href="https://x.bertilow.com/pmeg/gramatiko/participoj/a-vortoj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>