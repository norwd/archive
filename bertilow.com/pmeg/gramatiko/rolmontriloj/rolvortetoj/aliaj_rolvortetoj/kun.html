<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Kun”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Krom" href="krom.html">
	<link rel="Next" title="Laŭ" href="lau.html">
	<link rel="Help" title="Gramatika vortareto" href="../../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../../elshutebla/index.html">
	<link rel="Alternate" title="Libro" href="../../../../libro.html">
	<link rel="Canonical" href="kun.html">	
	<link rel="Alternate" hreflang="eo" href="kun.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/rolmontriloj/rolvortetoj/aliaj_rolvortetoj/kun.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/rolmontriloj/rolvortetoj/aliaj_rolvortetoj/kun.html">	
	<link rel="Alternate" hreflang="x-default" href="kun.html">	
	<link rel="Preload" href="../../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="kun.html"><i>Kun</i></a></div></div></li><li class="pmeg"><a href="../../../../index.html">Ĉefpaĝo</a></li><li id="PMEGELSHUTEBLA"><a href="../../../../elshutebla/index.html">Elŝutebla PMEG</a></li><li class="pmeglibro"><a href="../../../../libro.html">PMEG kiel libro</a></li><li><a href="../../../../enhavo.html">Enhavo</a></li><li id="PMEGDETALAENHAVO"><a href="../../../../detala_enhavo.html">Detala enhavo</a></li><li><a href="../../../../indekso/index.html">Indekso</a></li><li><a href="../../../../menuo.html">Menuo</a></li><li id="PMEGANTAUA"><a rel="prev" href="krom.html" title="Krom">Antaŭa paĝo</a></li><li id="PMEGSEKVA"><a rel="next" href="lau.html" title="Laŭ">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../../index.html"><img id="pomego_bildeto" src="../../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../../index.html">Gramatiko</a> / <a href="../../index.html">Rolmontriloj</a> / <a href="../index.html">Rolvortetoj</a> / <a href="index.html">Aliaj rolvortetoj</a> / </span></div>

<section class="sek1">

<h2 id="i-f46"><span class="par">12.3.6.4.</span> <i>Kun</i></h2>

<p id="i-n8t" class="tenu"><i>Kun</i> montras akompanon (estadon en la sama loko, moviĝon en la sama movo). <i>Kun</i> estas la malo de <a href="sen.html"><i>sen</i></a>. <i>Kun</i> montras aŭ tion, kio akompanas, aŭ tion, kio estas akompanata, laŭ la kunteksto:</p>

<ul id="i-lpv" class="ekzlisto">

<li><p id="i-phc"><i>Resti <strong>kun leono</strong> estas danĝere.</i><cite class="fonto" data-tde="fundamenta-ekzercaro,s16"><abbr title="Ekzercaro de la Fundamento, ekzerco 7 ⇗ Alklaku por vidi la kuntekston en la Tekstaro de Esperanto">FE.7</abbr></cite> = <i>Resti en la sama loko kiel leono ...</i></p></li>

<li><p id="i-hv6"><i>Ili ambaŭ estis tiel malagrablaj kaj tiel fieraj, ke oni ne povis vivi <strong>kun ili</strong>.</i><cite class="fonto" data-tde="fundamenta-ekzercaro,s21"><abbr title="Ekzercaro de la Fundamento, ekzerco 11 ⇗ Alklaku por vidi la kuntekston en la Tekstaro de Esperanto">FE.11</abbr></cite> = <i>... vivi en la sama loko kiel ili.</i></p></li>

<li><p id="i-las"><i>Mi vivas <strong>kun li</strong> en granda amikeco.</i><cite class="fonto" data-tde="fundamenta-ekzercaro,s51"><abbr title="Ekzercaro de la Fundamento, ekzerco 35 ⇗ Alklaku por vidi la kuntekston en la Tekstaro de Esperanto">FE.35</abbr></cite></p></li>

<li><p id="i-5mk"><i>Ho, <strong>kun li</strong> oni devas esti singarda!</i><cite class="fonto" data-tde="la-revizoro,am552,la-revizoro-akto-2"><abbr title="La Revizoro, paĝo 32 ⇗ Alklaku por vidi la kuntekston en la Tekstaro de Esperanto">Rz.32</abbr></cite> = <i>... kiam oni estas kun li ...</i></p></li>

<li><p id="i-5el"><i>Sur la korto staras koko <strong>kun tri kokinoj</strong>.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite> = <i>... koko akompanata de tri kokinoj.</i></p></li>

<li><p id="i-69u"><i>Kiam mi ien veturas, mi neniam prenas <strong>kun mi</strong> multon da pakaĵo.</i><cite class="fonto" data-tde="fundamenta-ekzercaro,s51"><abbr title="Ekzercaro de la Fundamento, ekzerco 35 ⇗ Alklaku por vidi la kuntekston en la Tekstaro de Esperanto">FE.35</abbr></cite></p></li>

<li><p id="i-r87"><i>Mi trinkis teon <strong>kun kuko kaj konfitaĵo</strong>.</i><cite class="fonto" data-tde="fundamenta-ekzercaro,s51"><abbr title="Ekzercaro de la Fundamento, ekzerco 35 ⇗ Alklaku por vidi la kuntekston en la Tekstaro de Esperanto">FE.35</abbr></cite></p></li>

<li><p id="i-a58"><i>Mi vidis vian avinon <strong>kun ŝiaj kvar nepinoj</strong> kaj <strong>kun mia nevino</strong>.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite> Verŝajne la nepinoj kaj la nevino estis kun la avino, sed teorie ekzistas la eblo, ke ili estis kun mi. Eble ili ĉiuj sep estis en la sama loko.</p></li>

<li><p id="i-kbi"><i>Li renkontis vartistinon <strong>kun malgranda infano</strong>.</i><cite class="fonto" data-tde="fabeloj-de-andersen-1,m947,fluganta-kofro"><abbr title="Fabeloj de Andersen 1, paĝo 198 ⇗ Alklaku por vidi la kuntekston en la Tekstaro de Esperanto">FA1.198</abbr></cite> = <i>... kiu havis malgrandan infanon.</i> Komparu kun: <i>Li <strong>kun malgranda infano</strong> renkontis vartistinon.</i> La infano akompanis lin. Tamen ankaŭ la unua varianto iafoje povus signifi, ke la infano estis kun li, se la kunteksto permesus. La dua varianto estas tamen nepre unusenca.</p></li>

<li><p id="i-5cd"><i>Subite la kofro ekflugis <strong>kun li</strong> tra la kamentubo tre alten.</i><cite class="fonto" data-tde="fabeloj-de-andersen-1,m947,fluganta-kofro"><abbr title="Fabeloj de Andersen 1, paĝo 197 ⇗ Alklaku por vidi la kuntekston en la Tekstaro de Esperanto">FA1.197</abbr></cite> La kofro prenis lin kun si.</p></li>

<li><p id="i-l75"><i>Ĉu en ĉi tiu troviĝas kaleŝo <strong>kun ĉevaloj</strong>?</i><cite class="fonto" data-tde="fabeloj-de-andersen-3,o685,ib-kaj-malgranda-kristino"><abbr title="Fabeloj de Andersen 3, paĝo 89 ⇗ Alklaku por vidi la kuntekston en la Tekstaro de Esperanto">FA3.89</abbr></cite></p></li>

</ul>

<p id="i-u38" class="tenu">Ofte la <i>kun</i>-afero estas tre intime ligita al io. Ĝi povas troviĝi ene de ĝi, aŭ eĉ esti parto de ĝi:</p>

<ul id="i-bc1" class="ekzlisto">

<li><p id="i-3bd"><i>Sur ĉiuj fingroj brilis ringoj <strong>kun diamantoj</strong>, kiuj ĉiuj estis veraj.</i><cite class="fonto" data-tde="fabeloj-de-andersen-2,n1063,la-ombro"><abbr title="Fabeloj de Andersen 2, paĝo 136 ⇗ Alklaku por vidi la kuntekston en la Tekstaro de Esperanto">FA2.136</abbr></cite> La diamantoj estis fiksitaj al la ringoj.</p></li>

<li><p id="i-5zc"><i>Oni povis ankaŭ vidi tra tiu pordo vicon da ĉambroj <strong>kun luksaj mebloj</strong>.</i><cite class="fonto" data-tde="marta,as819,Marta-7"><abbr title="Marta, paĝo 114 ⇗ Alklaku por vidi la kuntekston en la Tekstaro de Esperanto">M.114</abbr></cite> La mebloj troviĝis en la ĉambroj.</p></li>

<li><p id="i-doj"><i>Vortojn <strong>kun “um”</strong> oni devas lerni, kiel simplajn vortojn.</i><cite class="fonto" data-tde="fundamenta-ekzercaro,s58"><abbr title="Ekzercaro de la Fundamento, ekzerco 42 ⇗ Alklaku por vidi la kuntekston en la Tekstaro de Esperanto">FE.42</abbr></cite> = <i>Vortoj, kiuj havas la sufikson “um” kiel parton de si ...</i></p></li>

<li><p id="i-l8g"><i>Li donis al mi teon <strong>kun sukero</strong>, sed sen kremo.</i><cite class="fonto" data-tde="fundamenta-ekzercaro,s42"><abbr title="Ekzercaro de la Fundamento, ekzerco 26 ⇗ Alklaku por vidi la kuntekston en la Tekstaro de Esperanto">FE.26</abbr></cite> = <i>... teon, en kiu estis sukero ...</i></p></li>

<li><p id="i-mg4"><i>Kio estas tiu granda kastelo, tuj apud la urbo, <strong>kun la tiel altaj fenestroj</strong>?</i><cite class="fonto" data-tde="fabeloj-de-andersen-1,m947,fluganta-kofro"><abbr title="Fabeloj de Andersen 1, paĝo 198 ⇗ Alklaku por vidi la kuntekston en la Tekstaro de Esperanto">FA1.198</abbr></cite> = <i>... kiu havas la tiel altajn fenestrojn.</i></p></li>

<li><p id="i-o8m"><i>Ĉe la fenestro sidis malgranda knabo <strong>kun freŝaj ruĝaj vangoj</strong>, <strong>kun helaj, radiantaj okuloj</strong>.</i><cite class="fonto" data-tde="fabeloj-de-andersen-2,n1133,malnova-domo"><abbr title="Fabeloj de Andersen 2, paĝo 144 ⇗ Alklaku por vidi la kuntekston en la Tekstaro de Esperanto">FA2.144</abbr></cite></p></li>

<li><p id="i-k9n"><i>En la ĉambro, en kiun ŝi eniris, sidis <strong>kun pipo</strong> en la buŝo grizeta viro.</i><cite class="fonto" data-tde="marta,as1297,Marta-12"><abbr title="Marta, paĝo 181 ⇗ Alklaku por vidi la kuntekston en la Tekstaro de Esperanto">M.181</abbr></cite></p></li>

<li><p id="i-63t"><i>Tiuj bulkoj eĉ estis <strong>kun sekvinberoj</strong>.</i><cite class="fonto" data-tde="fabeloj-de-andersen-1,m371,vojkamarado"><abbr title="Fabeloj de Andersen 1, paĝo 79 ⇗ Alklaku por vidi la kuntekston en la Tekstaro de Esperanto">FA1.79</abbr></cite></p></li>

</ul>

<section class="sek2">

<h3 id="i-3mk">Farado de la sama ago <a class="permo" rel="bookmark" title="Legosigno" href="kun.html#i-3mk">«</a></h3>

<p id="i-8fk" class="tenu"><i>Kun</i> povas montri ion, kio faras la saman agon. Tio povas esti precize la sama ago, aŭ ago kun la sama celo, aŭ ago kun reciproka celo, aŭ ago simila sed konkura, laŭ la kunteksto. Normale la <i>kun</i>-afero ankaŭ estas en la sama loko, sed ne nepre:</p>

<ul id="i-z7h" class="ekzlisto">

<li><p id="i-3ed"><i>Eniru en mian varman ĉambron kaj manĝu <strong>kun mi</strong>.</i> Ili ambaŭ manĝu en la sama loko, verŝajne la saman manĝon.</p></li>

<li><p id="i-1ak"><i>Venu kune <strong>kun la patro</strong>.</i><cite class="fonto" data-tde="fundamenta-ekzercaro,s17"><abbr title="Ekzercaro de la Fundamento, ekzerco 8 ⇗ Alklaku por vidi la kuntekston en la Tekstaro de Esperanto">FE.8</abbr></cite> Kaj vi, kaj la patro venu, samtempe. La aldono de <i>kune</i> plifortigas la kunecon al precize la sama loko, movo kaj celo.</p></li>

<li><p id="i-nem"><i>Niaj fratoj eliris <strong>kun la gastoj</strong> el sia domo kaj akompanis ilin ĝis ilia domo.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite></p></li>

<li><p id="i-2vn"><i>Ŝi edziniĝis <strong>kun sia kuzo</strong>, kvankam ŝiaj gepatroj volis ŝin edzinigi <strong>kun alia persono</strong>.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Reciproka kunagado. Ŝi edziniĝis al la kuzo, kaj la kuzo edziĝis al ŝi.</p></li>

<li><p id="i-14n"><i>La junulo aliĝis al nia militistaro kaj kuraĝe batalis kune <strong>kun ni</strong> kontraŭ niaj malamikoj.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Li batalis sur la sama flanko kontraŭ la sama malamiko.</p></li>

<li><p id="i-cha"><i>Se li povos batali <strong>kun mi</strong> kaj venkos min, tiam ni estos viaj sklavoj.</i><cite class="fonto" data-tde="malnova-testamento,ar1648,mtlibro9"><abbr title="Samuel 1, ĉapitro 17 ⇗ Alklaku por vidi la kuntekston en la Tekstaro de Esperanto">Sm1.17</abbr></cite> Ili batalos en la sama batalo, sed por malsamaj celoj. Ili batalos unu kontraŭ la alia. Por klareco oni povas uzi <a href="../lokaj_rolvortetoj/kontrau.html#i-kjn"><i>kontraŭ</i></a> anstataŭ <i>kun</i>.</p></li>

<li><p id="i-3br"><i>La jura konsilisto Knap defendis tiun opinion tiel fervore, ke la mastrino tuj konsentis <strong>kun li</strong>.</i><cite class="fonto" data-tde="fabeloj-de-andersen-1,m511,galoshoj-de-felicho"><abbr title="Fabeloj de Andersen 1, paĝo 113 ⇗ Alklaku por vidi la kuntekston en la Tekstaro de Esperanto">FA1.113</abbr></cite> Ŝi ekhavis la saman opinion kiel li.</p></li>

<li><p id="i-oll"><i>Ĝuste hieraŭ ni parolis <strong>kun vi</strong>.</i><cite class="fonto" data-tde="marta,as691,Marta-6"><abbr title="Marta, paĝo 96 ⇗ Alklaku por vidi la kuntekston en la Tekstaro de Esperanto">M.96</abbr></cite> Ni parolis al vi, kaj vi parolis al ni.</p></li>

<li><p id="i-zus"><i>Du iliaj faskoj<span class="klariga-aldono"> [= de ŝiaj haroj]</span>, karbonigraj kaj krispaj, pendis nun sur ŝia frunto, kiu per sia plena paleco malgaje kontrastis <strong>kun la ruĝo sur la vangoj</strong>.</i><cite class="fonto" data-tde="marta,as417,Marta-3"><abbr title="Marta, paĝo 56 ⇗ Alklaku por vidi la kuntekston en la Tekstaro de Esperanto">M.56</abbr></cite> La frunto kontrastis al la vangoj, kaj reciproke.</p></li>

</ul>

</section>

<section class="sek2">

<h3 id="i-s6o">Proksimigo, rilatigo <a class="permo" rel="bookmark" title="Legosigno" href="kun.html#i-s6o">«</a></h3>

<p id="i-9fa" class="tenu"><i>Kun</i> povas montri abstraktan rilatigon aŭ proksimigon:</p>

<ul id="i-he3" class="ekzlisto">

<li><p id="i-8bn"><i>Multaj personoj intermiksas mian nomon <strong>kun la nomoj de miaj fratoj</strong>.</i><cite class="fonto" data-tde="originala-verkaro,dm1198"><abbr title="Originala Verkaro, paĝo 431 ⇗ Alklaku por vidi la kuntekston en la Tekstaro de Esperanto">OV.431</abbr></cite> La diversaj nomoj estas en la pensoj tiel proksimaj unu kun la alia, ke oni ne povas ilin distingi.</p></li>

<li><p id="i-ens"><i>Sur la vizaĝo oni povis vidi konfuzon, ligitan <strong>kun tiu sama kompato</strong>, kiu sonis en la voĉo!</i><cite class="fonto" data-tde="marta,as940,Marta-9"><abbr title="Marta, paĝo 135 ⇗ Alklaku por vidi la kuntekston en la Tekstaro de Esperanto">M.135</abbr></cite> La konfuzo kaj la kompato estas kunigitaj per ligo.</p></li>

<li><p id="i-utk"><i>Ŝi ridis pri la du seĝoj, ĉe kiuj unu piedo estis malpli longa ol la tri aliaj, kaj ŝi komparis ilin <strong>kun la kripluloj-maljunuloj</strong>, kiujn ŝi vidadis sur la stratoj.</i><cite class="fonto" data-tde="marta,as276,Marta-3"><abbr title="Marta, paĝo 38 ⇗ Alklaku por vidi la kuntekston en la Tekstaro de Esperanto">M.38</abbr></cite> Ŝi metis ilin unu kun la alia en la pensoj por kompari ilin.</p></li>

</ul>

</section>

<section class="sek2">

<h3 id="i-1t8">Akompana eco, sento aŭ fenomeno <a class="permo" rel="bookmark" title="Legosigno" href="kun.html#i-1t8">«</a></h3>

<p id="i-veb" class="tenu"><i>Kun</i> povas montri ian econ, senton aŭ fenomenon, kiu akompanas ion (personon, objekton, agon):</p>

<ul id="i-nsn" class="ekzlisto">

<li><p id="i-jmu"><i>“Kion mi vidas!” diris ŝia patrino <strong>kun grandega miro</strong>.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite> Ŝiajn vortojn akompanis miro.</p></li>

<li><p id="i-7j5"><i><strong>Kun bruo</strong> oni malfermis la pordegon.</i><cite class="fonto" data-tde="fundamenta-ekzercaro,s54"><abbr title="Ekzercaro de la Fundamento, ekzerco 38 ⇗ Alklaku por vidi la kuntekston en la Tekstaro de Esperanto">FE.38</abbr></cite> Samtempe kiel la malfermado, kaj pro ĝi, aŭdiĝis bruo.</p></li>

<li><p id="i-g6m"><i>Viaj konatoj estos homoj <strong>kun la plej aristokrata konduto</strong>.</i><cite class="fonto" data-tde="la-revizoro,am1810,la-revizoro-akto-5"><abbr title="La Revizoro, paĝo 84 ⇗ Alklaku por vidi la kuntekston en la Tekstaro de Esperanto">Rz.84</abbr></cite> = <i>... homoj, kiuj kondutas plej aristokrate.</i></p></li>

<li><p id="i-85t"><i>Tio signifas? – demandis Marta <strong>kun frapanta koro</strong>.</i><cite class="fonto" data-tde="marta,as209,Marta-2"><abbr title="Marta, paĝo 30 ⇗ Alklaku por vidi la kuntekston en la Tekstaro de Esperanto">M.30</abbr></cite> Ŝia koro frapadis dum ŝi demandis.</p></li>

<li><p id="i-erb"><i>Li deturnis la kapon kaj respondis <strong>kun apenaŭ kaŝata malkontenteco</strong>.</i><cite class="fonto" data-tde="marta,as70,Marta-2"><abbr title="Marta, paĝo 10 ⇗ Alklaku por vidi la kuntekston en la Tekstaro de Esperanto">M.10</abbr></cite></p></li>

<li><p id="i-fmp"><i>La infano <strong>kun vizaĝo ruĝa de varmego</strong> ĵetiĝadis sur ĝi<span class="klariga-aldono"> [= la litaĵo]</span> <strong>kun preskaŭ senĉesa tusado kaj neklaraj plendoj</strong>.</i><cite class="fonto" data-tde="marta,as1408,Marta-13"><abbr title="Marta, paĝo 194 ⇗ Alklaku por vidi la kuntekston en la Tekstaro de Esperanto">M.194</abbr></cite> Aŭ <i>... dum preskaŭ senĉesa tusado ...</i></p></li>

</ul>

</section>

<section class="sek2">

<h3 id="i-ict">Tempo <a class="permo" rel="bookmark" title="Legosigno" href="kun.html#i-ict">«</a></h3>

<p id="i-o7z" class="tenu"><i>Kun</i>-esprimo povas montri ion, ĉe kies apero (aŭ tuj poste) okazas io:</p>

<ul id="i-h1m" class="ekzlisto">

<li><p id="i-rjj"><i>Leviĝu <strong>kun la suno</strong>, edziĝu dum juna.</i><cite class="fonto" data-tde="proverbaro-esperanta,bh907"><abbr title="Proverbaro Esperanta, proverbo 896 ⇗ Alklaku por vidi la kuntekston en la Tekstaro de Esperanto">PE.896</abbr></cite> = <i>Leviĝu, kiam la suno leviĝas ...</i></p></li>

<li><p id="i-az3"><i>Samtempe <strong>kun la leviĝo de la ambaŭ virinoj</strong> malaperis la paro da okuloj.</i><cite class="fonto" data-tde="marta,as303,Marta-3"><abbr title="Marta, paĝo 43 ⇗ Alklaku por vidi la kuntekston en la Tekstaro de Esperanto">M.43</abbr></cite> Oni povus ankaŭ uzi <i>kiel</i>: <i>Samtempe kiel la leviĝo ...</i></p></li>

<li><p id="i-fia"><i><strong>Kun tiuj ĉi vortoj</strong> li malaperis en la arbaron.</i><cite class="fonto" data-tde="la-rabistoj,da915,la-rabistoj-2"><abbr title="La Rabistoj, paĝo 59 ⇗ Alklaku por vidi la kuntekston en la Tekstaro de Esperanto">Rt.59</abbr></cite> = <i>Dirinte tiujn ĉi vortojn li malaperis ...</i></p></li>

<li><p id="i-391"><i><strong>Kun la nuna numero</strong> finiĝas la unua jaro de eldonado de nia gazeto.</i><cite class="fonto" data-tde="originala-verkaro,dm265"><abbr title="Originala Verkaro, paĝo 82 ⇗ Alklaku por vidi la kuntekston en la Tekstaro de Esperanto">OV.82</abbr></cite> La unua jaro finiĝas, kiam eldoniĝas la nuna numero.</p></li>

</ul>

<p id="i-dl9" class="tenu"><i>Kun</i> povas ankaŭ montri tempon, dum kies iom-post-ioma iro io ŝanĝiĝas:</p>

<ul id="i-4o8" class="ekzlisto">

<li><p id="i-cct"><i>Ŝi amis lin <strong>kun ĉiu tago</strong> pli varmege kaj pli sincere.</i><cite class="fonto" data-tde="fabeloj-de-andersen-1,m828,sovaghaj-cignoj"><abbr title="Fabeloj de Andersen 1, paĝo 172 ⇗ Alklaku por vidi la kuntekston en la Tekstaro de Esperanto">FA1.172</abbr></cite> La amo kreskis laŭ la pasado de la tagoj.</p></li>

<li><p id="i-3m4"><i><strong>Kun la tempo</strong> la formo nova iom post iom elpuŝos la formon malnovan.</i><cite class="fonto" data-tde="fundamenta-antauparolo,r10"><abbr title="Antaŭparolo de la Fundamento, paĝo 48 ⇗ Alklaku por vidi la kuntekston en la Tekstaro de Esperanto">FAnt.48</abbr></cite> = <i>Laŭ la paso de la tempo ...</i></p></li>

</ul>

</section>

<section class="sek2">

<h3 id="i-4zf"><i>Kun</i> kvazaŭ participo <a class="permo" rel="bookmark" title="Legosigno" href="kun.html#i-4zf">«</a></h3>

<p id="i-djt" class="tenu">Ofte oni povus anstataŭigi <i>kun</i> per <a href="../../../participoj/a-vortoj.html#i-7bd">aktiva participo</a>. La frazparto post <i>kun</i> estus objekto de tiu participo:</p>

<ul id="i-dmp" class="ekzlisto">

<li><p id="i-mj2"><i>Li renkontis vartistinon <strong>kun malgranda infano</strong>.</i><cite class="fonto" data-tde="fabeloj-de-andersen-1,m947,fluganta-kofro"><abbr title="Fabeloj de Andersen 1, paĝo 198 ⇗ Alklaku por vidi la kuntekston en la Tekstaro de Esperanto">FA1.198</abbr></cite> = <i>Li renkontis vartistinon havantan malgrandan infanon.</i> <i>... vartistinon, kiu havis malgrandan infanon.</i></p></li>

<li><p id="i-2f3"><i>Li <strong>kun teatra gesto</strong> montris la pordon de la kabineto.</i><cite class="fonto" data-tde="marta,as324,Marta-3"><abbr title="Marta, paĝo 46 ⇗ Alklaku por vidi la kuntekston en la Tekstaro de Esperanto">M.46</abbr></cite> = <i>... farante teatran geston ...</i></p></li>

<li><p id="i-36h"><i>La ĉefepiskopo forlasis ŝin <strong>kun koleraj vortoj</strong>.</i><cite class="fonto" data-tde="fabeloj-de-andersen-1,m838,sovaghaj-cignoj"><abbr title="Fabeloj de Andersen 1, paĝo 176 ⇗ Alklaku por vidi la kuntekston en la Tekstaro de Esperanto">FA1.176</abbr></cite> = <i>... dirante kolerajn vortojn.</i></p></li>

<li><p id="i-nf8"><i>Li sidis <strong>kun</strong> la brakoj kunmetitaj.</i> = <i>... havante la brakojn kunmetitaj.</i> Ĉi tie <i>kun</i> <a href="../../../specialaj_priskriboj/perverba/objekto.html#i-a5a">peras priskribon</a>, kvazaŭ ĝi estus verbo.</p></li>

</ul>

</section>

<section class="sek2">

<h3 id="i-vdm">Koncernato <a class="permo" rel="bookmark" title="Legosigno" href="kun.html#i-vdm">«</a></h3>

<p id="i-bv1" class="tenu">Zamenhof ofte uzis <i>kun</i> por montri ion, kio estas iel koncernata. Kiam ne temas pri akompano, estas rekomendinde uzi pli klaran rolvorteton. Ofte <a href="pri.html"><i>pri</i></a> estas la ĝusta elekto:</p>

<ul id="i-b99" class="ekzlisto">

<li><p id="i-t58"><i>Estis <strong>kun li</strong> tiel same, kiel <strong>kun la ministro</strong>: li rigardadis kaj rigardadis.</i><cite class="fonto" data-tde="fabeloj-de-andersen-1,m490,la-novaj-vestoj-de-la-regho"><abbr title="Fabeloj de Andersen 1, paĝo 109 ⇗ Alklaku por vidi la kuntekston en la Tekstaro de Esperanto">FA1.109</abbr></cite> Uzu <i>pri</i>.</p></li>

<li><p id="i-vbo"><i><strong>Kun la kudrado de gantoj</strong> la afero iris malbone.</i><cite class="fonto" data-tde="fabeloj-de-andersen-1,m1095,kupra-porko"><abbr title="Fabeloj de Andersen 1, paĝo 221 ⇗ Alklaku por vidi la kuntekston en la Tekstaro de Esperanto">FA1.221</abbr></cite> Uzu <i>pri</i>.</p></li>

<li><p id="i-7lm"><i>Kiu povus supozi, ke sinjorino Herminio iam agos <strong>kun vi</strong> en tiel kruela maniero!</i><cite class="fonto" data-tde="marta,as1072,Marta-10"><abbr title="Marta, paĝo 150 ⇗ Alklaku por vidi la kuntekston en la Tekstaro de Esperanto">M.150</abbr></cite> Uzu <i>kontraŭ</i>.</p></li>

<li><p id="i-uj4"><i>Kio fariĝis <strong>kun ŝiaj infanoj</strong>?</i><cite class="fonto" data-tde="marta,as845,Marta-8"><abbr title="Marta, paĝo 118 ⇗ Alklaku por vidi la kuntekston en la Tekstaro de Esperanto">M.118</abbr></cite> Uzu <i>al</i>.</p></li>

<li><p id="i-2ib"><i>Rekomendinte al la infano esti singarda <strong>kun la fajro</strong>, ŝi denove malsupreniris.</i><cite class="fonto" data-tde="marta,as95,Marta-2"><abbr title="Marta, paĝo 13 ⇗ Alklaku por vidi la kuntekston en la Tekstaro de Esperanto">M.13</abbr></cite> Uzu <i>pri</i>. = <i>... singarda en ĉiu ago, kiu koncernas la fajron ...</i> Iafoje tamen <i>singarda kun</i> povas esti tute bona: <i><strong>Kun li</strong> oni devas esti singarda.</i><cite class="fonto" data-tde="la-revizoro,am552,la-revizoro-akto-2"><abbr title="La Revizoro, paĝo 32 ⇗ Alklaku por vidi la kuntekston en la Tekstaro de Esperanto">Rz.32</abbr></cite> = <i>Kiam oni estas kun li ...</i></p></li>

</ul>

</section>

<section class="sek2">

<h3 id="i-8me"><i>Kun</i> kaj <i>per</i> <a class="permo" rel="bookmark" title="Legosigno" href="kun.html#i-8me">«</a></h3>

<p id="i-mul" class="tenu">Iafoje <i>kun</i> kaj <a href="per.html"><i>per</i></a> povas esti tre proksimaj. Ilo aŭ rimedo ja ankaŭ akompanas la agon, al kiu ĝi servas. Oni elektu laŭ tiu senco, kiun oni volas esprimi:</p>

<ul id="i-44l" class="ekzlisto">

<li><p id="i-k7g"><i>Ĉe la lasta vorto li <strong>kun teatra gesto</strong> montris la pordon de la kabineto.</i><cite class="fonto" data-tde="marta,as324,Marta-3"><abbr title="Marta, paĝo 46 ⇗ Alklaku por vidi la kuntekston en la Tekstaro de Esperanto">M.46</abbr></cite> La montrado estis akompanata de teatra gesto, tial <i>kun</i>. Oni uzu anstataŭe <i>per</i>, se ĝuste la teatra gesto servis por montri la pordon.</p></li>

<li><p id="i-7tp"><i>Mi iris <strong>kun ŝipo, kiu veturis norden</strong>.</i><cite class="fonto" data-tde="fabeloj-de-andersen-3,o969,supo-el-kolbasaj-bastonetoj"><abbr title="Fabeloj de Andersen 3, paĝo 128 ⇗ Alklaku por vidi la kuntekston en la Tekstaro de Esperanto">FA3.128</abbr></cite> Li akompanis la ŝipon. Oni povus ankaŭ uzi <i>per</i>, se oni volas diri, ke li uzis la ŝipon kiel veturilon.</p></li>

</ul>

<p id="i-bmm">Sed plej ofte <i>kun</i> kaj <i>per</i> donas tute malsamajn signifojn: <i>Ŝi vidis ĉevalon <strong>per binoklo</strong></i> (ŝi uzis la binoklon por vidi). <i>Ŝi vidis ĉevalon <strong>kun binoklo</strong></i> (la ĉevalo havis binoklon, aŭ eble ŝi havis binoklon, sed ne uzis ĝin por vidi la ĉevalon).</p>

</section>

<section class="sek2">

<h3 id="i-131">Rolvortaĵoj kun <i>kun</i> <a class="permo" rel="bookmark" title="Legosigno" href="kun.html#i-131">«</a></h3>

<p id="i-1fk" class="tenu">Legu ankaŭ pri rolvortaĵoj kiel <a href="../rolvortajhoj.html#i-5ku"><i>kompare kun</i>, <i>kune kun</i></a>.</p>

</section>

<section class="sek2">

<h3 id="i-z8r">Vortfarado <a class="permo" rel="bookmark" title="Legosigno" href="kun.html#i-z8r">«</a></h3>

<ul id="j-srg" class="ekzlisto">

<li><p id="i-7ga"><i>Kune</i> = “samtempe + samloke + samage + samcele, kiel unu tuto, unu kun la alia”: <i>Ĉu vi konsentas, ke ni vojaĝu <strong>kune</strong>?</i><cite class="fonto" data-tde="fabeloj-de-andersen-1,m316,vojkamarado"><abbr title="Fabeloj de Andersen 1, paĝo 64 ⇗ Alklaku por vidi la kuntekston en la Tekstaro de Esperanto">FA1.64</abbr></cite> <i>Patro kaj patrino <strong>kune</strong> estas nomataj gepatroj.</i><cite class="fonto" data-tde="fundamenta-ekzercaro,s52"><abbr title="Ekzercaro de la Fundamento, ekzerco 36 ⇗ Alklaku por vidi la kuntekston en la Tekstaro de Esperanto">FE.36</abbr></cite> <i>Ili estas <strong>kune</strong>.</i> (= <i>Ili havas amrilaton.</i>) <i>Kune kun</i> estas ofte uzata kiel pli emfaza formo ol simpla <i>kun</i>. Vidu ekzemplojn ĉi-antaŭe.</p></li>

<li><p id="i-k68"><i>Ĉi-kune</i> = “kun tio ĉi, kune kun tiu ĉi letero, paketo aŭ simile”: <i>Mi sendas <strong>ĉi-kune</strong> internacian respondkuponon.</i></p></li>

<li><p id="i-uak"><i>Kunigi</i> = “kaŭzi, ke io estu kun io”: <i>Malfeliĉo ofte <strong>kunigas</strong> la homojn, kaj feliĉo ofte disigas ilin.</i><cite class="fonto" data-tde="fundamenta-ekzercaro,s58"><abbr title="Ekzercaro de la Fundamento, ekzerco 42 ⇗ Alklaku por vidi la kuntekston en la Tekstaro de Esperanto">FE.42</abbr></cite></p></li>

<li><p id="i-im5"><i>Kuniĝi</i> = “ekesti kune kun io”: <i>Eĉ en sonĝo ŝi ne povis <strong>kuniĝi</strong> kun ili.</i><cite class="fonto" data-tde="fabeloj-de-andersen-3,o925,shtono-de-la-saghuloj"><abbr title="Fabeloj de Andersen 3, paĝo 123 ⇗ Alklaku por vidi la kuntekston en la Tekstaro de Esperanto">FA3.123</abbr></cite> <i>Ĉiuj tiuj larmoj <strong>kuniĝis</strong> en unu solan larmon.</i><cite class="fonto" data-tde="fabeloj-de-andersen-3,o1042,nokta-chapo-de-fraulo"><abbr title="Fabeloj de Andersen 3, paĝo 142 ⇗ Alklaku por vidi la kuntekston en la Tekstaro de Esperanto">FA3.142</abbr></cite></p></li>

</ul>

<p id="i-smd">En kunmetaĵoj prefikseca <i>kun</i> montras jen kunecon, jen kuniĝon. Neniu regulo decidas pri tio: <i>kunludi</i> = “ludi kune”, <i>kuntreni</i> = “treni kun si”, <i>kunmeti</i> = “meti en la saman lokon”, <i>kuntiri</i> = “tiri al la sama loko, tiri kun si”. Oni faris diversajn provojn distingi la du signifojn de prefikseca <i>kun</i>: <i>kunevivado</i>, <i>kunkunvoki</i>, <i>kunenveni</i>, <i>alkunveni</i> k.s. Ĉiuj provoj malsukcesis. La praktiko montris, ke distingaj formoj ne estas bezonataj. Por klare montri kunecon, la plej bona solvo estas dismeti la kunmetaĵon: <i>ludi kune</i>, <i>tiri kun si</i> k.s.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/rolmontriloj/rolvortetoj/aliaj_rolvortetoj/kun.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/rolmontriloj/rolvortetoj/aliaj_rolvortetoj/kun.html">H-skribo</a></li><li><a href="https://x.bertilow.com/pmeg/gramatiko/rolmontriloj/rolvortetoj/aliaj_rolvortetoj/kun.html">X-kodo</a></li></ul></footer><!--[if gte IE 9]><!-->
<script src="../../../../../js/js__1718959917.js"></script>
<!--<![endif]-->
</body>
</html>