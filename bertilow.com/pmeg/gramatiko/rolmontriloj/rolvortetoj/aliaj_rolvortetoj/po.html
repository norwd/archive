<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Po”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Per" href="per.html">
	<link rel="Next" title="Por" href="por.html">
	<link rel="Help" title="Gramatika vortareto" href="../../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../../elshutebla/index.html">
	<link rel="Alternate" title="Libro" href="../../../../libro.html">
	<link rel="Canonical" href="po.html">	
	<link rel="Alternate" hreflang="eo" href="po.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/rolmontriloj/rolvortetoj/aliaj_rolvortetoj/po.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/rolmontriloj/rolvortetoj/aliaj_rolvortetoj/po.html">	
	<link rel="Alternate" hreflang="x-default" href="po.html">	
	<link rel="Preload" href="../../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="po.html"><i>Po</i></a></div></div></li><li class="pmeg"><a href="../../../../index.html">Ĉefpaĝo</a></li><li id="PMEGELSHUTEBLA"><a href="../../../../elshutebla/index.html">Elŝutebla PMEG</a></li><li class="pmeglibro"><a href="../../../../libro.html">PMEG kiel libro</a></li><li><a href="../../../../enhavo.html">Enhavo</a></li><li id="PMEGDETALAENHAVO"><a href="../../../../detala_enhavo.html">Detala enhavo</a></li><li><a href="../../../../indekso/index.html">Indekso</a></li><li><a href="../../../../menuo.html">Menuo</a></li><li id="PMEGANTAUA"><a rel="prev" href="per.html" title="Per">Antaŭa paĝo</a></li><li id="PMEGSEKVA"><a rel="next" href="por.html" title="Por">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../../index.html"><img id="pomego_bildeto" src="../../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../../index.html">Gramatiko</a> / <a href="../../index.html">Rolmontriloj</a> / <a href="../index.html">Rolvortetoj</a> / <a href="index.html">Aliaj rolvortetoj</a> / </span></div>

<section class="sek1">

<h2 id="i-dr3"><span class="par">12.3.6.8.</span> <i>Po</i></h2>

<p id="i-kp4"><i>Po</i> montras porcion de io, kio estas iel distribuata al pluraj personoj, al pluraj aĵoj, al pluraj lokoj aŭ simile. Al ĉiu el la diversaj aferoj apartenas unu porcio. Por ekscii la tutan kvanton, la tutan nombron, oni devas multipliki la <i>po</i>-kvanton per ia nombro. Kiu estas tiu nombro, dependas de la kunteksto.</p>

<p id="i-hki"><i>Po</i> estas tradicie klasita kiel rolvorteto, kio signifas, ke oni ne uzas N-finaĵon ĉe vorto post <i>po</i>. Sed multaj uzas ĝin kiel E-vortecan vorteton, kaj tiam oni ja povas uzi N-finaĵon, kiam la frazo tion postulas. Ambaŭ uzoj estas ĝustaj. La gramatika karaktero de <i>po</i>, kaj la demando, ĉu povas aperi N-finaĵo post <i>po</i>, estas traktataj en la klarigoj pri <a href="../../../nombroj/nuanciloj.html">nuanciloj de nombraj kaj kvantaj vortoj</a>. Ĉi tie temas nur pri la signifo de <i>po</i>, kaj pri ĝia loko en frazo.</p>

<p id="i-zv8"><i>Po</i> havas sencon nur rilate al ia nombro aŭ kvanto. Post <i>po</i> do ĉiam devas stari nombrovorto aŭ alia kvanta esprimo: <i>po kvin</i>, <i>po dek</i>, <i>po dudek mil</i>, <i>po multe</i>, <i>po kiom</i>, <i>po miliono</i>, <i>po duono</i>, <i>po iom</i>, <i>po pluraj</i>, <i>po paro</i>, <i>po egalaj partoj</i> k.s. Iafoje oni subkomprenas la kvanton: <i>po pomo</i> = <i>po unu pomo</i>, <i>po tutaj boteloj</i> = <i>po pluraj tutaj boteloj</i>.</p>

<ul id="i-grp" class="ekzlisto">

<li><p id="i-b4n"><i>Por miaj kvar infanoj mi aĉetis dek du pomojn, kaj al ĉiu el la infanoj mi donis <strong>po tri</strong> pomoj.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite> 3 pomoj oble 4 = 12 pomoj. Rimarku, ke la rezulto montras <strong>pomojn</strong>, ne infanojn. Oni multiplikis 3 pomojn per la nombro de la infanoj, sed la rezulto estas nepre 12 pomoj, ne 12 infanoj. La rezulto de ĉi tia kalkulo rilatas ĉiam al tio, kion montras la <i>po</i>-esprimo.</p></li>

<li><p id="i-ejb"><i>Tie estis viro tre altkreska, kiu havis sur la manoj kaj sur la piedoj <strong>po ses</strong> fingroj, sume dudek kvar.</i><cite class="fonto" data-tde="malnova-testamento,ar1797,mtlibro10"><abbr title="Samuel 2, ĉapitro 21 ⇗ Alklaku por vidi la kuntekston en la Tekstaro de Esperanto">Sm2.21</abbr></cite> 6 fingroj oble 4 (2 manoj + 2 piedoj) = 24 fingroj.</p></li>

<li><p id="i-ogb"><i>Tiu ĉi libro havas sesdek paĝojn; tial, se mi legos en ĉiu tago <strong>po dek kvin</strong> paĝoj, mi finos la tutan libron en kvar tagoj.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite> 15 paĝoj oble 4 = 60 paĝoj.</p></li>

<li><p id="i-oir"><i>Grandaj grupoj aŭ societoj povas elekti <strong>po unu</strong> delegito por ĉiuj 25 membroj.</i><cite class="fonto"><abbr title="Leteroj de Zamenhof 2, paĝo 265">L2.265</abbr></cite> Ĉi tiu ekzemplo estas pli malsimpla. La <i>po</i>-esprimo devas esti multiplikita per la nombro de dudekkvinoj da membroj. Se grupo havas 75 membrojn, ĝi havas 3 dudekkvinojn da membroj. 1 delegito oble 3 = 3 delegitoj.</p></li>

<li><p id="i-57a"><i>Ŝi ricevis iel du lecionojn <strong>po dudek</strong> spesdekoj por horo.</i><cite class="fonto" data-tde="marta,as743,Marta-6"><abbr title="Marta, paĝo 102 ⇗ Alklaku por vidi la kuntekston en la Tekstaro de Esperanto">M.102</abbr></cite> Ĉi tie gravas la suma nombro de horoj. Se la du lecionoj daŭris sume ekz. 4 horojn, la kosto estis: 20 spesdekoj oble 4 = 80 spesdekoj. (Speso estas fikcia monunuo.)</p></li>

<li><p id="i-95d"><i>Dume la gastoj trinkis <strong>po</strong> glaseto da vino.</i><cite class="fonto" data-tde="la-gimnazio,cd11"><abbr title="La Gimnazio, paĝo 62 ⇗ Alklaku por vidi la kuntekston en la Tekstaro de Esperanto">Gm.62</abbr></cite> Ĉi tie estas subkomprenata la vorto <i>unu</i>: <i>... <strong>po unu</strong> glaseto ...</i> Se estis ekz. 10 gastoj, estis sume ankaŭ 10 glasetoj.</p></li>

<li><p id="i-79u"><i>La svatiĝantoj, laŭ la ordo de sia alveno, estis numerataj kaj starigataj en vicoj, <strong>po ses</strong> en unu vico.</i><cite class="fonto" data-tde="fabeloj-de-andersen-3,o758,johanchjo-malsaghulo"><abbr title="Fabeloj de Andersen 3, paĝo 97 ⇗ Alklaku por vidi la kuntekston en la Tekstaro de Esperanto">FA3.97</abbr></cite> Se estis ekz. 20 vicoj, estis 6 svatiĝantoj oble 20 = 120 svatiĝantoj.</p></li>

<li><p id="i-s2t"><i>Mi kudrados <strong>po dek</strong> horoj ĉiutage por dudek spesdekoj.</i><cite class="fonto" data-tde="marta,as798,Marta-7"><abbr title="Marta, paĝo 109 ⇗ Alklaku por vidi la kuntekston en la Tekstaro de Esperanto">M.109</abbr></cite> Se mi kudrados ekz. 7 tagojn, mi kudrados: 10 horojn oble 7 = 70 horojn. (Cetere ĉiu tago donas salajron de 20 spesdekoj.)</p></li>

<li><p id="i-zu6"><i>Dividu la prenitaĵon <strong>po duono</strong> inter tiuj, kiuj partoprenis en la milito kaj iris batali, kaj inter la tuta komunumo.</i><cite class="fonto" data-tde="malnova-testamento,ar853,mtlibro4"><abbr title="Nombroj, ĉapitro 31 ⇗ Alklaku por vidi la kuntekston en la Tekstaro de Esperanto">Nm.31</abbr></cite> Iom aparta ekzemplo. La partoprenintoj ricevu unu duonon de la prenitaĵo. La tuta komunumo ricevu unu duonon. Estis do 2 grupoj da ricevantoj. 1 duono oble 2 = 2 duonoj (la tuto de la prenitaĵo).</p></li>

<li><p id="i-52a"><i>El ĉiuj vivaĵoj, el ĉiu karno, enkonduku <strong>po unu paro</strong> el ĉiuj en la arkeon, ke ili restu vivaj kun vi<span class="ellasita-parto"> <span data-teksto="; virbesto kaj virinbesto ili estu. El la birdoj laŭ iliaj specoj, kaj el la brutoj laŭ iliaj specoj, el ĉiuj rampaĵoj de la tero laŭ iliaj specoj,">[...]</span></span> <strong>po paro</strong> el ĉiuj eniru kun vi, por resti vivaj.</i><cite class="fonto" data-tde="malnova-testamento,ar36,mtlibro1"><abbr title="Genezo, ĉapitro 6 ⇗ Alklaku por vidi la kuntekston en la Tekstaro de Esperanto">Gn.6</abbr></cite> Se estus ekz. 1000 bestospecoj, estus 2 bestoj (1 paro) oble 1000 = 2000 bestoj (1000 paroj).</p></li>

<li><p id="i-7g1"><i>La urbestro aranĝas grandajn tagmanĝojn, kie la vino estas trinkata <strong>po tutaj boteloj</strong>.</i><cite class="fonto" data-tde="fabeloj-de-andersen-3,o588,shi-estis-tute-sentauga"><abbr title="Fabeloj de Andersen 3, paĝo 74 ⇗ Alklaku por vidi la kuntekston en la Tekstaro de Esperanto">FA3.74</abbr></cite> = <i>... po pluraj tutaj boteloj</i>. En ĉiu tagmanĝo oni trinkas plurajn tutajn botelojn. Oni ne povas fari kalkulon, ĉar oni ne scias, kiom da tagmanĝoj estas, kaj oni ne scias precize, kiom da tutaj boteloj estas trinkataj.</p></li>

</ul>

<section class="sek2">

<h3 id="i-4ov">Erara uzo de <i>po</i> <a class="permo" rel="bookmark" title="Legosigno" href="po.html#i-4ov">«</a></h3>

<p id="i-g9e" class="tenu">Ne metu <i>po</i> antaŭ la malĝusta esprimo. Jen erara ekzemplo: <i>*Tiu ĉi ŝtofo kostas dek dolarojn <strong>po</strong> metro.*</i> La sumo, kiu ripetiĝas, estas 10 dolaroj. Sekve la ĝusta loko de <i>po</i> estas antaŭ tiu sumo: <i>Tiu ĉi ŝtofo kostas <strong>po dek dolarojn</strong> por metro.</i> Se estas ekz. 5 metroj, la kalkulo fariĝas: 10 dolaroj oble 5 = 50 dolaroj.</p>

<p id="i-6sd">Multaj lingvoj uzas en ĉi tiaj frazoj nur unu vorton por esprimi distribuon. Tiu vorto staras antaŭ <i>metro</i>. Oni konfuzas <i>po</i> kun tiaj vortoj, kiuj havas tute alian signifon ol <i>po</i>. En Esperanto oni esprimas tiajn ĉi aferojn per du vortoj, <i>po</i> kaj unu alia. La alia vorto estas ofte <i>por</i>, sed depende de la kunteksto ankaŭ aliaj rolvortetoj (aŭ E-formo) povas esti uzataj. En la ĉi-antaŭa ekzemplo ekz. <i>laŭ metro</i> aŭ <i>metre</i> estas eblaj. Vidu ankaŭ la klarigojn pri <a href="../../../nombroj/matematiko.html#i-coa">frakcistrekoj</a>.</p>

<p id="i-ks8" class="tenu">Notu ankaŭ la diferencon inter la jenaj du frazoj, kiuj estas ambaŭ ĝustaj, sed havas tute malsamajn signifojn:</p>

<ul id="i-7t7" class="ekzlisto">

<li><p id="i-t62"><i>La aŭto veturis <strong>po dek</strong> kilometrojn en kvin horoj.</i> La aŭto veturis sume 5 horojn, kaj ĝi veturis sume 50 kilometrojn. (10 kilometroj oble 5 = 50 kilometroj.)</p></li>

<li><p id="i-vhe"><i>La aŭto veturis dek kilometrojn en <strong>po kvin</strong> horoj.</i> La aŭto veturis sume 10 kilometrojn, kaj tio daŭris sume 50 horojn. (5 horoj oble 10 = 50 horoj.)</p></li>

</ul>

<p id="i-gta">Por eviti erarojn oni memoru, ke <i>po</i> ĉiam staru antaŭ nombrovorto aŭ alia kvanta esprimo.</p>

</section>

<section class="sek2">

<h3 id="i-vnu"><i>Ĉiu</i> anstataŭ <i>po</i> <a class="permo" rel="bookmark" title="Legosigno" href="po.html#i-vnu">«</a></h3>

<p id="i-k12">Ofte la vorteto <a href="../../../oa-vortecaj_vortetoj/tabelvortoj_u.html"><i>ĉiu</i></a> povas sola montri distribuan sencon: <i><strong>Ĉiu</strong> banano kostas (<strong>po</strong>) unu speson.</i> <i><strong>Ĉiu</strong> el ili ricevis (<strong>po</strong>) cent eŭrojn.</i> Kun <i>po</i> tiaj ĉi frazoj tamen fariĝas pli klaraj.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/rolmontriloj/rolvortetoj/aliaj_rolvortetoj/po.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/rolmontriloj/rolvortetoj/aliaj_rolvortetoj/po.html">H-skribo</a></li><li><a href="https://x.bertilow.com/pmeg/gramatiko/rolmontriloj/rolvortetoj/aliaj_rolvortetoj/po.html">X-kodo</a></li></ul></footer><!--[if gte IE 9]><!-->
<script src="../../../../../js/js__1718959917.js"></script>
<!--<![endif]-->
</body>
</html>