<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “De” rilate al verbo</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="De" href="index.html">
	<link rel="Next" title="De rilate al aga O-vorto" href="aga_o-vorto.html">
	<link rel="Help" title="Gramatika vortareto" href="../../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../../elshutebla/index.html">
	<link rel="Alternate" title="Libro" href="../../../../libro.html">
	<link rel="Canonical" href="verbo.html">	
	<link rel="Alternate" hreflang="eo" href="verbo.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/rolmontriloj/rolvortetoj/de/verbo.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/rolmontriloj/rolvortetoj/de/verbo.html">	
	<link rel="Alternate" hreflang="x-default" href="verbo.html">	
	<link rel="Preload" href="../../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="verbo.html"><i>De</i> rilate al verbo</a></div></div></li><li class="pmeg"><a href="../../../../index.html">Ĉefpaĝo</a></li><li id="PMEGELSHUTEBLA"><a href="../../../../elshutebla/index.html">Elŝutebla PMEG</a></li><li class="pmeglibro"><a href="../../../../libro.html">PMEG kiel libro</a></li><li><a href="../../../../enhavo.html">Enhavo</a></li><li id="PMEGDETALAENHAVO"><a href="../../../../detala_enhavo.html">Detala enhavo</a></li><li><a href="../../../../indekso/index.html">Indekso</a></li><li><a href="../../../../menuo.html">Menuo</a></li><li id="PMEGANTAUA"><a rel="prev" href="index.html" title="De">Antaŭa paĝo</a></li><li id="PMEGSEKVA"><a rel="next" href="aga_o-vorto.html" title="De rilate al aga O-vorto">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../../index.html"><img id="pomego_bildeto" src="../../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../../index.html">Gramatiko</a> / <a href="../../index.html">Rolmontriloj</a> / <a href="../index.html">Rolvortetoj</a> / <a href="index.html"><i>De</i></a> / </span></div>

<section class="sek1">

<h2 id="i-z2o"><span class="par">12.3.2.1.</span> <i>De</i> rilate al verbo</h2>

<section class="sek2">

<h3 id="i-ul1">Formovo <a class="permo" rel="bookmark" title="Legosigno" href="verbo.html#i-ul1">«</a></h3>

<p id="i-rnt" class="tenu">Kiam <i>de</i> rekte rilatas al verbo, ĝi normale montras lokon, kie komenciĝas movo:</p>

<ul id="i-lbn" class="ekzlisto">

<li><p id="i-s9l"><i>Mi <b>venas</b> <strong>de la avo</strong>, kaj mi iras nun al la onklo.</i><cite class="fonto" data-tde="fundamenta-ekzercaro,s18"><abbr title="Ekzercaro de la Fundamento, ekzerco 9 ⇗ Alklaku por vidi la kuntekston en la Tekstaro de Esperanto">FE.9</abbr></cite> La moviĝo komenciĝis ĉe la avo, iris for de li, kaj direktiĝas nun al la onklo.</p></li>

<li><p id="i-ltz"><i>La vento <b>forblovis</b> <strong>de mia kapo</strong> la ĉapon.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite></p></li>

<li><p id="i-5vp"><i>Mi <b>saltadis</b> la tutan tagon <strong>de loko</strong> al loko.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite></p></li>

<li><p id="i-dps"><i>Mi volis lin bati, sed li <b>forkuris</b> <strong>de mi</strong>.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite></p></li>

</ul>

<p id="i-3as">Por klareco oni povas je bezono uzi <i>for de</i> aŭ <i>disde</i>: <i>La polico <b>prenis</b> la ŝtelitan monon <strong>for de la rabisto</strong> <span class="frazekzemploj">/</span> <strong>disde la rabisto</strong>.</i> Se oni dirus: <i>... la ŝtelitan monon <strong>de la rabisto</strong></i>, oni povus eble pensi, ke temas pri <a href="ne-aga_o-vorto.html">apartena <i>de</i></a>: “... la ŝtelitan monon, kiu apartenis al la rabisto.” Iafoje oni trovas en tiaj okazoj <i>el de</i> aŭ <i>elde</i>, sed <i>for de</i> kaj <i>disde</i> esas pli logikaj.</p>

</section>

<section class="sek2">

<h3 id="i-rha">Origino <a class="permo" rel="bookmark" title="Legosigno" href="verbo.html#i-rha">«</a></h3>

<p id="i-3bm" class="tenu">Rilate al verbo, <i>de</i> povas montri originon, kio estas simila al formovo:</p>

<ul id="i-jt8" class="ekzlisto">

<li><p id="i-9ft"><i><strong>De la patro</strong> mi <b>ricevis</b> libron, kaj <strong>de la frato</strong> mi <b>ricevis</b> plumon.</i><cite class="fonto" data-tde="fundamenta-ekzercaro,s18"><abbr title="Ekzercaro de la Fundamento, ekzerco 9 ⇗ Alklaku por vidi la kuntekston en la Tekstaro de Esperanto">FE.9</abbr></cite></p></li>

<li><p id="i-cfp"><i>Saĝa filo <b>lernas</b> <strong>de la patro</strong>.</i><cite class="fonto" data-tde="malnova-testamento,ar10654,mtlibro20"><abbr title="La Sentencoj de Salomono, ĉapitro 13 ⇗ Alklaku por vidi la kuntekston en la Tekstaro de Esperanto">SS.13</abbr></cite></p></li>

<li><p id="i-s87"><i>La hebreoj estas Izraelidoj, ĉar ili <b>devenas</b> <strong>de Izraelo</strong>.</i><cite class="fonto" data-tde="fundamenta-ekzercaro,s52"><abbr title="Ekzercaro de la Fundamento, ekzerco 36 ⇗ Alklaku por vidi la kuntekston en la Tekstaro de Esperanto">FE.36</abbr></cite> Izraelo estas ilia prapatro.</p></li>

<li><p id="i-npr"><i><b>Donu</b> al mi manĝi <strong>de ĉi tiu ruĝa kuiraĵo</strong>.</i><cite class="fonto" data-tde="malnova-testamento,ar99,mtlibro1"><abbr title="Genezo, ĉapitro 25 ⇗ Alklaku por vidi la kuntekston en la Tekstaro de Esperanto">Gn.25</abbr></cite></p></li>

</ul>

</section>

<section class="sek2">

<h3 id="i-une">Kaŭzo <a class="permo" rel="bookmark" title="Legosigno" href="verbo.html#i-une">«</a></h3>

<p id="i-oau" class="tenu">Rilate al verbo, <i>de</i> povas montri kaŭzon, ĉar kaŭzo similas al origino:</p>

<ul id="i-7a6" class="ekzlisto">

<li><p id="i-fb1"><i>Li <b>paliĝis</b> <strong>de timo</strong> kaj poste li <b>ruĝiĝis</b> <strong>de honto</strong>.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> = <i>... pro timo ... pro honto.</i></p></li>

<li><p id="i-gud"><i>Mi <b>eksaltis</b> <strong>de surprizo</strong>.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite></p></li>

</ul>

<p id="i-s6d">Por kaŭzo oni tamen normale uzas <a href="../aliaj_rolvortetoj/pro.html"><i>pro</i></a> kaj iafoje <a href="../direktaj_rolvortetoj/el.html#i-7us"><i>el</i></a>.</p>

</section>

<section class="sek2">

<h3 id="i-924">Malsimileco k.t.p. <a class="permo" rel="bookmark" title="Legosigno" href="verbo.html#i-924">«</a></h3>

<p id="i-do6" class="tenu">Rilate al verbo, <i>de</i> povas montri malsimilecon, distingon, apartecon, malproksimecon, disecon:</p>

<ul id="i-48i" class="ekzlisto">

<li><p id="i-v7o"><i>Per kio <b>diferencas</b> via amato <strong>de aliaj amatoj</strong><span class="ellasita-parto"> <span data-teksto=", Ho belulino inter virinoj">[...]</span></span>?</i><cite class="fonto" data-tde="malnova-testamento,ar12058,mtlibro22"><abbr title="Alta Kanto de Salomono, ĉapitro 5 ⇗ Alklaku por vidi la kuntekston en la Tekstaro de Esperanto">AK.5</abbr></cite></p></li>

<li><p id="i-47g"><i>Mi povus <b>diferencigi</b> la saĝajn <strong>de la malsaĝaj</strong>!</i><cite class="fonto" data-tde="fabeloj-de-andersen-1,m479,la-novaj-vestoj-de-la-regho"><abbr title="Fabeloj de Andersen 1, paĝo 107 ⇗ Alklaku por vidi la kuntekston en la Tekstaro de Esperanto">FA1.107</abbr></cite></p></li>

<li><p id="i-olc"><i>Kial Vi <b>kaŝas</b> Vian vizaĝon <strong>de mi</strong>?</i><cite class="fonto" data-tde="malnova-testamento,ar7558,mtlibro19"><abbr title="La Psalmaro, ĉapitro 88 ⇗ Alklaku por vidi la kuntekston en la Tekstaro de Esperanto">Ps.88</abbr></cite></p></li>

<li><p id="i-vju"><i>Nun mi iom <b>liberiĝis</b> <strong>de la plej urĝaj el miaj kolektiĝintaj laboroj</strong>.</i><cite class="fonto"><abbr title="Leteroj de Zamenhof 1, paĝo 184">L1.184</abbr></cite></p></li>

<li><p id="i-nl8"><i><b>Trankviliĝu</b> <strong>de l’ batado</strong>, ho, mia kor’!</i><cite class="fonto" data-tde="poezio-zamenhofa-fundamenta-krestomatio,cz43"><abbr title="Fundamenta Krestomatio, paĝo 303 ⇗ Alklaku por vidi la kuntekston en la Tekstaro de Esperanto">FK.303</abbr></cite></p></li>

</ul>

</section>

<section class="sek2">

<h3 id="i-1cz">Tempo <a class="permo" rel="bookmark" title="Legosigno" href="verbo.html#i-1cz">«</a></h3>

<p id="i-brs" class="tenu">Rilate al verbo, <i>de</i> povas montri la komencan momenton de daŭra ago aŭ stato:</p>

<p id="i-iil" class="tenu">Tempa <i>de</i> povas stari antaŭ esprimo de tempopunkto:</p>

<ul id="i-t5d" class="ekzlisto">

<li><p id="i-ol6"><i>Li <b>laboras</b> <strong>de la sesa horo</strong> matene.</i></p></li>

<li><p id="i-9za"><i>Ŝi tion <b>kapablas</b> <strong>de la naskiĝo</strong>.</i></p></li>

<li><p id="i-7c2"><i>Mi sciigas, ke <strong>de nun</strong> la ŝuldoj de mia filo ne <b>estos pagataj</b> de mi.</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-vbr"><i><strong>De la mateno</strong> mi nenion <b>manĝis</b>.</i><cite class="fonto" data-tde="la-revizoro,am183,la-revizoro-akto-1"><abbr title="La Revizoro, paĝo 13 ⇗ Alklaku por vidi la kuntekston en la Tekstaro de Esperanto">Rz.13</abbr></cite> Mi laste manĝis en la mateno. La vorto <i>mateno</i> estas ĉi tie uzata por tempopunkto, kvankam mateno ja havas daŭron.</p></li>

</ul>

<p id="i-sjz" class="tenu">Tempa <i>de</i> povas stari ankaŭ antaŭ esprimo de tempodaŭro. Tiam la daŭro de la tempa esprimo kaj la daŭro de la verba ago/stato komenciĝas pli-malpli samtempe:</p>

<ul id="i-ubg" class="ekzlisto">

<li><p id="i-eiz"><i>Nur <strong>de ses monatoj</strong> mi <b>scias</b> la veron.</i><cite class="fonto" data-tde="la-batalo-de-l-vivo,ag602,la-batalo-parto-3"><abbr title="La batalo de l’ vivo, paĝo 84 ⇗ Alklaku por vidi la kuntekston en la Tekstaro de Esperanto">BV.84</abbr></cite> La sciado komenciĝis en la komenco de la sesmonata periodo.</p></li>

<li><p id="i-9ze"><i>Mi <b>konas</b> lin <strong>de longa tempo</strong>.</i><cite class="fonto" data-tde="fabeloj-de-andersen-2,n784,monteto-de-elfoj"><abbr title="Fabeloj de Andersen 2, paĝo 94 ⇗ Alklaku por vidi la kuntekston en la Tekstaro de Esperanto">FA2.94</abbr></cite></p></li>

<li><p id="i-gi6"><i>Ĝi <b>komencas</b> sian ekzistadon nur <strong>de hodiaŭ</strong>.</i><cite class="fonto" data-tde="originala-verkaro,dm333"><abbr title="Originala Verkaro, paĝo 111 ⇗ Alklaku por vidi la kuntekston en la Tekstaro de Esperanto">OV.111</abbr></cite></p></li>

</ul>

<p id="i-8fj" class="tenu">Por montri klare, ke temas pri tempo, kaj por pli precize montri la tempan nuancon, oni povas uzi <i>ekde</i> aŭ <i>de post</i>:</p>

<table id="ekdedepost" class="difinolisto">

<tbody>

<tr>

<th><i>ekde</i></th>

<td>= “de la komenco de”</td>

</tr>

<tr>

<th><i>de post</i></th>

<td>= “de la fino de”</td>

</tr>

</tbody>

</table>

<p id="i-ulh">Se temas pri tempopunkto, apenaŭ estas diferenco inter <i>ekde</i> kaj <i>de post</i>, sed se temas pri tempodaŭro, la diferenco estas ja granda: <i>de post ŝia vivo</i> = <i>ekde ŝia morto</i>.</p>

<ul id="i-s67" class="ekzlisto">

<li><p id="i-m3z"><i><strong>Ekde ŝia vizito</strong> li <b>ŝajnas</b> multe pli feliĉa.</i></p></li>

<li><p id="i-ccu"><i>Mi promesas <strong>ekde hodiaŭ</strong> ne <b>fumi</b> plu.</i></p></li>

<li><p id="i-l5c"><i>Multe <b>ŝanĝiĝis</b> <strong>de post tiu tempo</strong>, kiam ni kiel infanoj ludis unu kun la alia.</i><cite class="fonto" data-tde="fabeloj-de-andersen-3,o1051,nokta-chapo-de-fraulo"><abbr title="Fabeloj de Andersen 3, paĝo 143 ⇗ Alklaku por vidi la kuntekston en la Tekstaro de Esperanto">FA3.143</abbr></cite></p></li>

<li><p id="i-gfu"><i><b>Estis</b> tre gaje <strong>de post la subiro de la suno</strong> en la daŭro de la tuta nokto, dum la plenluno disvastigis lumon preskaŭ tagan.</i><cite class="fonto" data-tde="fabeloj-de-andersen-3,o970,supo-el-kolbasaj-bastonetoj"><abbr title="Fabeloj de Andersen 3, paĝo 128 ⇗ Alklaku por vidi la kuntekston en la Tekstaro de Esperanto">FA3.128</abbr></cite></p></li>

<li><p id="i-8cc"><i><strong>De post la tempo</strong>, pri kiu mi rakontos al vi, <b>pasis</b> jam multe da jaroj.</i><cite class="fonto" data-tde="fabeloj-de-andersen-2,n230,la-najtingalo"><abbr title="Fabeloj de Andersen 2, paĝo 24 ⇗ Alklaku por vidi la kuntekston en la Tekstaro de Esperanto">FA2.24</abbr></cite></p></li>

</ul>

<p id="i-f26">Bedaŭrinde Zamenhof tre ofte uzis <i>de post</i> ĉe esprimoj de daŭro ankaŭ en okazoj, en kiuj ne vere temis pri la signifo “de la fino de tiu daŭro”, sed simple pri tempa <i>de</i>. Iafoje la efektiva senco eĉ estis “de la komenco de la daŭro”: <i><strong>De post la vespero</strong> de la dek-kvara tago de la unua monato <b>manĝu</b> macojn ĝis la vespero de la dudek-unua tago de la monato.</i><cite class="fonto" data-tde="malnova-testamento,ar280,mtlibro2"><abbr title="Eliro, ĉapitro 12 ⇗ Alklaku por vidi la kuntekston en la Tekstaro de Esperanto">Er.12</abbr></cite> Fakte oni manĝu <strong>ekde</strong> tiu vespero.</p>

<p id="i-8sm">Zamenhof ofte skribis <i>depost</i> kiel unu vorton: <i><strong>Depost la tago</strong>, en kiu Varsovio <b>salutis</b> la novan jaron, pasis ses semajnoj.</i><cite class="fonto" data-tde="marta,as928,Marta-8"><abbr title="Marta, paĝo 132 ⇗ Alklaku por vidi la kuntekston en la Tekstaro de Esperanto">M.132</abbr></cite> Nenio pravigas tian kunskribadon, sed se oni tamen uzas ĝin, oni atentu pri la akcento: <i>d<strong class="akcento">é</strong>post</i>.</p>

<p id="i-snp" class="tenu">Zamenhof uzis ankaŭ <i>deloke de</i> kaj <i>detempe de</i> por fari distingon inter loka kaj tempa <i>de</i>, sed tiuj esprimoj ne estas oftaj:</p>

<ul id="i-755" class="ekzlisto">

<li><p id="i-4b1"><i>Li <b>mezuris</b> la larĝon <strong>deloke de la malsupra pordego</strong> ĝis la ekstera rando de la interna korto.</i><cite class="fonto" data-tde="malnova-testamento,ar12998,mtlibro26"><abbr title="Jeĥezkel, ĉapitro 40 ⇗ Alklaku por vidi la kuntekston en la Tekstaro de Esperanto">Jĥ.40</abbr></cite></p></li>

<li><p id="i-ue6"><i>Al tio<span class="klariga-aldono"> [= longa kuŝado en la lito]</span> ŝi <b>alkutimiĝis</b> <strong>detempe de sia infaneco</strong>.</i><cite class="fonto" data-tde="fabeloj-de-andersen-4,p675,bela"><abbr title="Fabeloj de Andersen 4, paĝo 149 ⇗ Alklaku por vidi la kuntekston en la Tekstaro de Esperanto">FA4.149</abbr></cite></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/rolmontriloj/rolvortetoj/de/verbo.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/rolmontriloj/rolvortetoj/de/verbo.html">H-skribo</a></li><li><a href="https://x.bertilow.com/pmeg/gramatiko/rolmontriloj/rolvortetoj/de/verbo.html">X-kodo</a></li></ul></footer><!--[if gte IE 9]><!-->
<script src="../../../../../js/js__1718959917.js"></script>
<!--<![endif]-->
</body>
</html>