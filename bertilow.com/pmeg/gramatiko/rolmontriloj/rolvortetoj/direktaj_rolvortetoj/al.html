<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Al”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Direktaj rolvortetoj" href="index.html">
	<link rel="Next" title="El" href="el.html">
	<link rel="Help" title="Gramatika vortareto" href="../../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../../elshutebla/index.html">
	<link rel="Alternate" title="Libro" href="../../../../libro.html">
	<link rel="Canonical" href="al.html">	
	<link rel="Alternate" hreflang="eo" href="al.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/rolmontriloj/rolvortetoj/direktaj_rolvortetoj/al.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/rolmontriloj/rolvortetoj/direktaj_rolvortetoj/al.html">	
	<link rel="Alternate" hreflang="x-default" href="al.html">	
	<link rel="Preload" href="../../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="al.html"><i>Al</i></a></div></div></li><li class="pmeg"><a href="../../../../index.html">Ĉefpaĝo</a></li><li id="PMEGELSHUTEBLA"><a href="../../../../elshutebla/index.html">Elŝutebla PMEG</a></li><li class="pmeglibro"><a href="../../../../libro.html">PMEG kiel libro</a></li><li><a href="../../../../enhavo.html">Enhavo</a></li><li id="PMEGDETALAENHAVO"><a href="../../../../detala_enhavo.html">Detala enhavo</a></li><li><a href="../../../../indekso/index.html">Indekso</a></li><li><a href="../../../../menuo.html">Menuo</a></li><li id="PMEGANTAUA"><a rel="prev" href="index.html" title="Direktaj rolvortetoj">Antaŭa paĝo</a></li><li id="PMEGSEKVA"><a rel="next" href="el.html" title="El">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../../index.html"><img id="pomego_bildeto" src="../../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../../index.html">Gramatiko</a> / <a href="../../index.html">Rolmontriloj</a> / <a href="../index.html">Rolvortetoj</a> / <a href="index.html">Direktaj rolvortetoj</a> / </span></div>

<section class="sek1">

<h2 id="i-apa"><span class="par">12.3.5.1.</span> <i>Al</i></h2>

<p id="i-n78" class="tenu"><i>Al</i> montras celon. <i>Al</i> ofte similas al <i>por</i>. <a class="dupunkto" href="../aliaj_rolvortetoj/por.html">Vidu ĉe <i>por</i> klarigon pri la diferenco.</a></p>

<section class="sek2">

<h3 id="i-g9g">Direkto de movo <a class="permo" rel="bookmark" title="Legosigno" href="al.html#i-g9g">«</a></h3>

<p id="i-dod" class="tenu">Normale <i>al</i> montras celon de moviĝo:</p>

<ul id="i-5oa" class="ekzlisto">

<li><p id="i-4c5"><i>Mi venas de la avo, kaj mi iras nun <strong>al la onklo</strong>.</i><cite class="fonto" data-tde="fundamenta-ekzercaro,s18"><abbr title="Ekzercaro de la Fundamento, ekzerco 9 ⇗ Alklaku por vidi la kuntekston en la Tekstaro de Esperanto">FE.9</abbr></cite> La celo de la irado estas la onklo.</p></li>

<li><p id="i-aag"><i>En unu tago, kiam ŝi estis apud tiu fonto, venis <strong>al ŝi</strong> malriĉa virino.</i><cite class="fonto" data-tde="fundamenta-ekzercaro,s27"><abbr title="Ekzercaro de la Fundamento, ekzerco 15 ⇗ Alklaku por vidi la kuntekston en la Tekstaro de Esperanto">FE.15</abbr></cite></p></li>

<li><p id="i-4ul"><i>Vi devas nur iri <strong>al la fonto</strong> ĉerpi akvon.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p></li>

<li><p id="i-v8r"><i>Sur kruta ŝtuparo li levis sin <strong>al la tegmento</strong> de la domo.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite></p></li>

<li><p id="i-6vv"><i>Mallarĝa vojeto kondukas tra tiu ĉi kampo <strong>al nia domo</strong>.</i><cite class="fonto" data-tde="fundamenta-ekzercaro,s54"><abbr title="Ekzercaro de la Fundamento, ekzerco 38 ⇗ Alklaku por vidi la kuntekston en la Tekstaro de Esperanto">FE.38</abbr></cite></p></li>

<li><p id="i-r3c"><i>Josuo kaj la tuta Izrael ŝajnigis sin venkobatitaj de ili, kaj ekkuris en la direkto <strong>al la dezerto</strong>.</i><cite class="fonto" data-tde="malnova-testamento,ar1287,mtlibro6"><abbr title="Josuo, ĉapitro 8 ⇗ Alklaku por vidi la kuntekston en la Tekstaro de Esperanto">Js.8</abbr></cite></p></li>

<li><p id="i-z5d"><i>Li kraĉos <strong>al vi</strong> en la vizaĝon.</i><cite class="fonto" data-tde="la-rabistoj,da597,la-rabistoj-2"><abbr title="La Rabistoj, paĝo 41 ⇗ Alklaku por vidi la kuntekston en la Tekstaro de Esperanto">Rt.41</abbr></cite></p></li>

<p id="j-5pn">Kiam <i>al</i> esprimas celon de moviĝo, ĝi ne nepre montras atingon de tiu celo. Plej ofte ja temas pri atingo, sed ne ĉiam. Kontraste, kiam oni uzas <a href="../../n/direkto.html">direktan N-finaĵon post O-vorto aŭ O-vorteca vorteto</a>, temas nepre pri atingo de la celita loko.</p>

</ul>

</section>

<section class="sek2">

<h3 id="i-uu8">Direkto sen movo <a class="permo" rel="bookmark" title="Legosigno" href="al.html#i-uu8">«</a></h3>

<p id="i-of2" class="tenu"><i>Al</i> povas montri direkton ankaŭ kiam ne estas movo:</p>

<ul id="i-r4g" class="ekzlisto">

<li><p id="i-5ur"><i>La reĝido etendis siajn brakojn <strong>al la ĉielo</strong>, <strong>al la arbaro</strong> kaj <strong>al la maro</strong>.</i><cite class="fonto" data-tde="fabeloj-de-andersen-2,n763,sonorilo"><abbr title="Fabeloj de Andersen 2, paĝo 90 ⇗ Alklaku por vidi la kuntekston en la Tekstaro de Esperanto">FA2.90</abbr></cite> La brakoj estis direktitaj en la diversaj direktoj, sed ili ne moviĝis al tiuj lokoj.</p></li>

<li><p id="i-l85"><i>Danke ŝi ridetadis <strong>al li</strong>.</i><cite class="fonto" data-tde="fabeloj-de-andersen-1,m805,sovaghaj-cignoj"><abbr title="Fabeloj de Andersen 1, paĝo 166 ⇗ Alklaku por vidi la kuntekston en la Tekstaro de Esperanto">FA1.166</abbr></cite> La ridetoj estis en lia direkto.</p></li>

<li><p id="i-bsn"><i>Li rigardis <strong>al la klara, hela luno</strong> supren.</i><cite class="fonto" data-tde="fabeloj-de-andersen-3,o189,malnova-tomba-shtono"><abbr title="Fabeloj de Andersen 3, paĝo 23 ⇗ Alklaku por vidi la kuntekston en la Tekstaro de Esperanto">FA3.23</abbr></cite></p></li>

<li><p id="i-fuj"><i>Mi sopiras... <strong>al la lando de mia infaneco</strong>.</i><cite class="fonto" data-tde="fabeloj-de-andersen-3,o238,historio-de-la-jaro"><abbr title="Fabeloj de Andersen 3, paĝo 31 ⇗ Alklaku por vidi la kuntekston en la Tekstaro de Esperanto">FA3.31</abbr></cite></p></li>

<li><p id="i-dtu"><i>Kiele junulo povus kontraŭstari <strong>al la ĉarmoj de malĉastulino</strong>?</i><cite class="fonto" data-tde="la-rabistoj,da448,la-rabistoj-1"><abbr title="La Rabistoj, paĝo 32 ⇗ Alklaku por vidi la kuntekston en la Tekstaro de Esperanto">Rt.32</abbr></cite></p></li>

<li><p id="i-d27"><i>Dum momento ŝi staris senmove, apogante sin per la mano <strong>al angulo de muro</strong>.</i><cite class="fonto" data-tde="marta,as663,Marta-6"><abbr title="Marta, paĝo 92 ⇗ Alklaku por vidi la kuntekston en la Tekstaro de Esperanto">M.92</abbr></cite></p></li>

</ul>

</section>

<section class="sek2">

<h3 id="i-mub">Ricevanto <a class="permo" rel="bookmark" title="Legosigno" href="al.html#i-mub">«</a></h3>

<p id="i-vbt" class="tenu"><i>Al</i> tre ofte montras tiun, kiu ricevas ion, aŭ tiun, kiu ion aŭdas, vidas, ekscias, lernas k.t.p. (= ricevas sonon, bildon, sciaĵon, lernaĵon k.t.p.):</p>

<ul id="i-s1f" class="ekzlisto">

<li><p id="i-t16"><i>Donu <strong>al la birdoj</strong> akvon, ĉar ili volas trinki.</i><cite class="fonto" data-tde="fundamenta-ekzercaro,s18"><abbr title="Ekzercaro de la Fundamento, ekzerco 9 ⇗ Alklaku por vidi la kuntekston en la Tekstaro de Esperanto">FE.9</abbr></cite> La birdoj ricevu akvon.</p></li>

<li><p id="i-6s4"><i>Mi redonas <strong>al vi</strong> la monon, kiun vi pruntis <strong>al mi</strong>.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite> Antaŭe mi ricevis la monon (prunte), nun vi ĝin rericevos.</p></li>

<li><p id="i-flv"><i>Ŝi tuj lavis sian kruĉon kaj ĉerpis akvon en la plej pura loko de la fonto kaj alportis <strong>al la virino</strong>.</i><cite class="fonto" data-tde="fundamenta-ekzercaro,s27"><abbr title="Ekzercaro de la Fundamento, ekzerco 15 ⇗ Alklaku por vidi la kuntekston en la Tekstaro de Esperanto">FE.15</abbr></cite></p></li>

<li><p id="i-gdv"><i>Petu ŝin, ke ŝi sendu <strong>al mi</strong> kandelon.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite></p></li>

<li><p id="i-6t7"><i>Mia tuta ŝuldo estos pagita <strong>al vi</strong> baldaŭ.</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 25 ⇗ Alklaku por vidi la kuntekston en la Tekstaro de Esperanto">FE.25</abbr></cite></p></li>

<li><p id="i-613"><i>Diru <strong>al mi</strong> vian nomon.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite></p></li>

<li><p id="i-67s"><i>Rakontu <strong>al mia juna amiko</strong> belan historion.</i><cite class="fonto" data-tde="fundamenta-ekzercaro,s19"><abbr title="Ekzercaro de la Fundamento, ekzerco 10 ⇗ Alklaku por vidi la kuntekston en la Tekstaro de Esperanto">FE.10</abbr></cite></p></li>

<li><p id="i-sbv"><i>Kial vi ne respondas <strong>al mi</strong>?</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite></p></li>

<li><p id="i-4p1"><i>Ordonu <strong>al li</strong>, ke li ne babilu.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite></p></li>

<li><p id="i-oa8"><i>Montru <strong>al ili</strong> vian novan veston.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite></p></li>

<li><p id="i-a52"><i>La kuracisto konsilis <strong>al mi</strong> iri en ŝvitbanejon.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite></p></li>

<li><p id="i-eml"><i>Mi instruas Esperanton <strong>al mia infano</strong>.</i><cite class="fonto" data-tde="lingvaj-respondoj,cb237"><abbr title="Lingvaj Respondoj, paĝo 120A ⇗ Alklaku por vidi la kuntekston en la Tekstaro de Esperanto">LR.120A</abbr></cite> (= <i>Mi instruas mian infanon pri Esperanto.</i><cite class="fonto" data-tde="lingvaj-respondoj,cb237"><abbr title="Lingvaj Respondoj, paĝo 120A ⇗ Alklaku por vidi la kuntekston en la Tekstaro de Esperanto">LR.120A</abbr></cite>)</p></li>

<li><p id="i-na5"><i>La lumo de la suno metis finon <strong>al la bela sonĝo</strong>.</i><cite class="fonto" data-tde="fabeloj-de-andersen-3,o253,historio-de-la-jaro"><abbr title="Fabeloj de Andersen 3, paĝo 32 ⇗ Alklaku por vidi la kuntekston en la Tekstaro de Esperanto">FA3.32</abbr></cite> La sonĝo “ricevis finon” = finiĝis.</p></li>

<li><p id="i-ir4"><i>Oni donis <strong>al li</strong> panon, kaj li manĝis, kaj oni trinkigis <strong>al li</strong> akvon.</i><cite class="fonto" data-tde="malnova-testamento,ar1692,mtlibro9"><abbr title="Samuel 1, ĉapitro 30 ⇗ Alklaku por vidi la kuntekston en la Tekstaro de Esperanto">Sm1.30</abbr></cite></p></li>

</ul>

</section>

<section class="sek2">

<h3 id="i-abu">Profitanto, malprofitanto <a class="permo" rel="bookmark" title="Legosigno" href="al.html#i-abu">«</a></h3>

<p id="i-mf4" class="tenu"><i>Al</i> povas montri tiun, kiu iel profitas aŭ malprofitas de ago. Alivorte <i>al</i> montras tiun, kiu “ricevas” la agon aŭ rezulton de la ago:</p>

<ul id="i-d5r" class="ekzlisto">

<li><p id="i-7e2"><i>Mi ĉiam estas preta fervori en servado <strong>al la patrujo</strong>.</i><cite class="fonto" data-tde="la-revizoro,am1249,la-revizoro-akto-4"><abbr title="La Revizoro, paĝo 62 ⇗ Alklaku por vidi la kuntekston en la Tekstaro de Esperanto">Rz.62</abbr></cite> La patrujo profitus de la servado.</p></li>

<li><p id="i-1i8"><i>“Pardonu <strong>al mi</strong>, patrino,” diris la malfeliĉa knabino, “ke mi restis tiel longe”.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite> La knabino profitus de la pardono. <a class="dupunkto" href="../../../verboj_frazroloj/alternativoj.html#i-u5v">Ankaŭ estas eble uzi <i>Pardonu min</i>.</a></p></li>

<li><p id="i-8r6"><i>Mi deziras <strong>al vi</strong> bonan tagon, sinjoro!</i><cite class="fonto" data-tde="fundamenta-ekzercaro,s19"><abbr title="Ekzercaro de la Fundamento, ekzerco 10 ⇗ Alklaku por vidi la kuntekston en la Tekstaro de Esperanto">FE.10</abbr></cite></p></li>

<li><p id="i-p72"><i>Oni tiel malhelpis <strong>al mi</strong>, ke mi malbonigis mian tutan laboron.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite></p></li>

<li><p id="i-5u6"><i>Antaŭ tri tagoj mi vizitis vian kuzon kaj mia vizito faris <strong>al li</strong> plezuron.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite></p></li>

<li><p id="i-r4j"><i>Vi tiam povos tre humile teni <strong>al li</strong> la kaleŝon, kiam li veturos kun ŝi al la preĝejo por edziĝi.</i><cite class="fonto" data-tde="la-rabistoj,da588,la-rabistoj-2"><abbr title="La Rabistoj, paĝo 41 ⇗ Alklaku por vidi la kuntekston en la Tekstaro de Esperanto">Rt.41</abbr></cite></p></li>

<li><p id="i-ett"><i>Pro la bono de la afero ni devos cedi <strong>al la plimulto</strong>.</i><cite class="fonto" data-tde="originala-verkaro,dm201"><abbr title="Originala Verkaro, paĝo 64 ⇗ Alklaku por vidi la kuntekston en la Tekstaro de Esperanto">OV.64</abbr></cite> Ni cedos kaj la plimulto profitos de tio.</p></li>

<li><p id="i-p4t"><i>Mi cedas <strong>al via peto</strong>.</i><cite class="fonto" data-tde="fabeloj-de-andersen-1,m97,malgranda-niko-kaj-granda-niko"><abbr title="Fabeloj de Andersen 1, paĝo 17 ⇗ Alklaku por vidi la kuntekston en la Tekstaro de Esperanto">FA1.17</abbr></cite> = <i>Mi cedas al vi pro via peto.</i></p></li>

</ul>

<p id="i-2ao" class="tenu">Tiaj ĉi <i>al</i>-komplementoj ofte montras samtempe apartenon aŭ posedon de korpoparto aŭ vestaĵo. Oni povas anstataŭe uzi <a href="../../../pronomoj/posedaj.html">posedan pronomon</a>, sed <i>al</i> estas pli klasika:</p>

<ul id="i-7it" class="ekzlisto">

<li><p id="i-5g6"><i>Ŝi kombas <strong>al si</strong> la harojn per arĝenta kombilo.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite> = <i>Ŝi kombas <b>siajn</b> harojn ...</i></p></li>

<li><p id="i-98c"><i>Mi <strong>al vi</strong> purigos la botojn.</i><cite class="fonto" data-tde="la-revizoro,am852,la-revizoro-akto-3"><abbr title="La Revizoro, paĝo 45 ⇗ Alklaku por vidi la kuntekston en la Tekstaro de Esperanto">Rz.45</abbr></cite> = <i>Mi purigos <b>viajn</b> botojn.</i></p></li>

<li><p id="i-foa"><i>Ili ŝmiris <strong>al si</strong> la angulojn de la buŝo per fiŝoleo, por ke ili fariĝu pli flekseblaj.</i><cite class="fonto" data-tde="fabeloj-de-andersen-3,o738,johanchjo-malsaghulo"><abbr title="Fabeloj de Andersen 3, paĝo 96 ⇗ Alklaku por vidi la kuntekston en la Tekstaro de Esperanto">FA3.96</abbr></cite></p></li>

<li><p id="i-ekb"><i>Por knabinoj tio ne estis irebla vojo, ili disŝirus <strong>al si</strong> la vestojn.</i><cite class="fonto" data-tde="fabeloj-de-andersen-2,n752,sonorilo"><abbr title="Fabeloj de Andersen 2, paĝo 88 ⇗ Alklaku por vidi la kuntekston en la Tekstaro de Esperanto">FA2.88</abbr></cite></p></li>

</ul>

</section>

<section class="sek2">

<h3 id="i-d3f">Ricevanto de demova ago <a class="permo" rel="bookmark" title="Legosigno" href="al.html#i-d3f">«</a></h3>

<p id="i-bei" class="tenu"><i>Al</i> povas montri la ricevanton (profitanton/malprofitanton) de ago, kiu estas <strong>demova</strong>. La ricevanto ja ricevas ian agon, sed la ago estas tia, ke ĝi forprenas ion de la ricevanto. Tia ĉi mikso de almovo kaj demovo povas esti konfuza. Ofte <i>de</i> estas pli klara:</p>

<ul id="i-fmr" class="ekzlisto">

<li><p id="i-em3"><i>Ŝi detiris <strong>al li</strong> la galoŝojn de la piedoj.</i><cite class="fonto" data-tde="fabeloj-de-andersen-1,m721,galoshoj-de-felicho"><abbr title="Fabeloj de Andersen 1, paĝo 145 ⇗ Alklaku por vidi la kuntekston en la Tekstaro de Esperanto">FA1.145</abbr></cite> Li ricevis servon, kiu konsistis el detirado de galoŝoj. Oni povus eble miskompreni, ke oni detiris la galoŝojn de alia persono, kaj poste li ricevis la galoŝojn. Oni uzas ankaŭ <i>de</i> en tiaj esprimoj: <i>Ili deprenis de li lian veston.</i><cite class="fonto" data-tde="malnova-testamento,ar142,mtlibro1"><abbr title="Genezo, ĉapitro 37 ⇗ Alklaku por vidi la kuntekston en la Tekstaro de Esperanto">Gn.37</abbr></cite></p></li>

<li><p id="i-488"><i>Vi rabas <strong>al via homo</strong> ĉion, kion li havas, ĝis ne restas al li eĉ ĉemizo sur la korpo.</i><cite class="fonto" data-tde="la-rabistoj,da897,la-rabistoj-2"><abbr title="La Rabistoj, paĝo 57 ⇗ Alklaku por vidi la kuntekston en la Tekstaro de Esperanto">Rt.57</abbr></cite> La rabo iras direkte al via homo, kiu perdos ĉion, kion li havas. <i>De</i> estus pli klara.</p></li>

<li><p id="i-s78"><i>Ne dehaku <strong>al mi</strong> la kapon!</i><cite class="fonto" data-tde="fabeloj-de-andersen-2,n852,rughaj-shuoj"><abbr title="Fabeloj de Andersen 2, paĝo 101 ⇗ Alklaku por vidi la kuntekston en la Tekstaro de Esperanto">FA2.101</abbr></cite> Mi ne volas malprofiti de la dehakado.</p></li>

<li><p id="i-vsv"><i>Nia maljuna avino malĝojas tiel, ke la blankaj haroj <strong>al ŝi</strong> elfalis.</i><cite class="fonto" data-tde="fabeloj-de-andersen-1,m467,la-virineto-de-maro"><abbr title="Fabeloj de Andersen 1, paĝo 104 ⇗ Alklaku por vidi la kuntekston en la Tekstaro de Esperanto">FA1.104</abbr></cite> Ŝiaj blankaj haroj elfalis de ŝia kapo.</p></li>

<li><p id="i-vps"><i>La aŭto estis ŝtelita <strong>al mi</strong>.</i> = <i>... ŝtelita disde mi/el de mi</i>. <a class="dupunkto" href="../de/participo.html#i-ik4">Ĉi tie simpla <i>de</i> tamen donus malĝustan signifon, nome ke mi ŝtelis la aŭton.</a></p></li>

</ul>

<p id="i-lof">Ĉi tia uzo de <i>al</i> estis sufiĉe ofta ĉe Zamenhof, sed fariĝis nuntempe iom malpli ofta. Kiam ne estas risko de miskompreno, oni povas tute bone uzi <i>al</i> en tiaj esprimoj.</p>

</section>

<section class="sek2">

<h3 id="i-ed5">Spertanto, sentanto <a class="permo" rel="bookmark" title="Legosigno" href="al.html#i-ed5">«</a></h3>

<p id="i-dsz" class="tenu"><i>Al</i> povas montri tiun, kiu spertas aŭ sentas ion:</p>

<ul id="i-ddj" class="ekzlisto">

<li><p id="i-t47"><i>La malfeliĉa infano rakontis al ŝi naive ĉion, kio okazis <strong>al ŝi</strong>.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p></li>

<li><p id="i-ho3"><i>Ŝajnas <strong>al mi</strong>, ke el ŝia buŝo elsaltas perloj kaj diamantoj.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p></li>

<li><p id="i-lcu"><i>Estas <strong>al mi</strong> malvarme kaj tiel malseke!</i><cite class="fonto" data-tde="fabeloj-de-andersen-1,m281,malbonkonduta-knabo"><abbr title="Fabeloj de Andersen 1, paĝo 55 ⇗ Alklaku por vidi la kuntekston en la Tekstaro de Esperanto">FA1.55</abbr></cite> ≈ <i>Mi sentas malvarmon kaj malsekon.</i></p></li>

<li><p id="i-kb2"><i>Artikoloj talente skribitaj plaĉos <strong>al la gazeto</strong> kaj <strong>al ĝiaj legantoj</strong>.</i><cite class="fonto" data-tde="originala-verkaro,dm300"><abbr title="Originala Verkaro, paĝo 99 ⇗ Alklaku por vidi la kuntekston en la Tekstaro de Esperanto">OV.99</abbr></cite></p></li>

<li><p id="i-e8l"><i>Vi estis <strong>al mi</strong> tre kara.</i><cite class="fonto" data-tde="malnova-testamento,ar1699,mtlibro10"><abbr title="Samuel 2, ĉapitro 1 ⇗ Alklaku por vidi la kuntekston en la Tekstaro de Esperanto">Sm2.1</abbr></cite></p></li>

<li><p id="i-ca6"><i>Ĉu ne estus <strong>al vi</strong> agrable havi tian saman kapablon?</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p></li>

<li><p id="i-tdf"><i>Ankaŭ <strong>al vi</strong>, mia kara Hermano, li sentigos sian skurĝon.</i><cite class="fonto" data-tde="la-rabistoj,da597,la-rabistoj-2"><abbr title="La Rabistoj, paĝo 41 ⇗ Alklaku por vidi la kuntekston en la Tekstaro de Esperanto">Rt.41</abbr></cite></p></li>

<li><p id="i-oup"><i>Granda parto de la alta literatura lingvo<span class="ellasita-parto"> <span data-teksto=", kiu uzas multe da esprimoj ne ekzistantaj en la ĉiutaga vivo,">[...]</span></span> estas <strong>al vi</strong> videble tre malmulte konata.</i><cite class="fonto" data-tde="marta,as943,Marta-9"><abbr title="Marta, paĝo 135 ⇗ Alklaku por vidi la kuntekston en la Tekstaro de Esperanto">M.135</abbr></cite> Ĉi tie oni ankaŭ povas uzi <i>de</i>, ĉar temas pri <a href="../de/participo.html#i-ik4">aganto ĉe pasiva participo</a>.</p></li>

<li><p id="i-dhp"><i>Estu sciate <strong>al la reĝo</strong>, ke ni iris en la Judan landon.</i><cite class="fonto" data-tde="malnova-testamento,ar2301,mtlibro15"><abbr title="Ezra, ĉapitro 5 ⇗ Alklaku por vidi la kuntekston en la Tekstaro de Esperanto">Ez.5</abbr></cite></p></li>

</ul>

</section>

<section class="sek2">

<h3 id="i-c67">Posedanto <a class="permo" rel="bookmark" title="Legosigno" href="al.html#i-c67">«</a></h3>

<p id="i-7j9" class="tenu"><i>Al</i> montras posedanton kaj similajn signifojn ĉe la verbo <i>aparteni</i>:</p>

<ul id="i-gkh" class="ekzlisto">

<li><p id="i-n3s"><i>La rozo apartenas <strong>al Teodoro</strong>.</i><cite class="fonto" data-tde="fundamenta-ekzercaro,s14"><abbr title="Ekzercaro de la Fundamento, ekzerco 5 ⇗ Alklaku por vidi la kuntekston en la Tekstaro de Esperanto">FE.5</abbr></cite> = <i>La rozo estas de Teodoro.</i> <i>La rozo estas lia.</i></p></li>

<li><p id="i-ii1"><i>Li apartenis <strong>al tiuj tre maloftaj homoj</strong>, kiuj faras ĉion silente.</i><cite class="fonto" data-tde="originala-verkaro,dm1020"><abbr title="Originala Verkaro, paĝo 246 ⇗ Alklaku por vidi la kuntekston en la Tekstaro de Esperanto">OV.246</abbr></cite> = <i>Li estis unu el tiuj tre maloftaj homoj ...</i></p></li>

</ul>

</section>

<section class="sek2">

<h3 id="i-jvi"><i>Al</i> anstataŭ N-finaĵo <a class="permo" rel="bookmark" title="Legosigno" href="al.html#i-jvi">«</a></h3>

<p id="i-zbi" class="tenu"><a class="dupunkto" href="../de/aga_o-vorto.html#i-fh2">Ĉe aga O-vorto <i>al</i> povas iafoje montri sencan objekton.</a></p>

</section>

<section class="sek2">

<h3 id="i-jih">Rezulto de ŝanĝo <a class="permo" rel="bookmark" title="Legosigno" href="al.html#i-jih">«</a></h3>

<p id="i-83g">Iafoje oni montras per <i>al</i> rezulton de transformado aŭ ŝanĝado: <i>Li disrompis ĝin <strong>al mil pecoj</strong>.</i> Normale oni uzas <a href="../lokaj_rolvortetoj/en.html#i-8it"><i>en</i> + N-finaĵon</a>. Oni renkontas tiusignife ankaŭ <a href="../je.html#i-vt2"><i>je</i></a>.</p>

</section>

<section class="sek2">

<h3 id="i-h5p">Aldono, adicio <a class="permo" rel="bookmark" title="Legosigno" href="al.html#i-h5p">«</a></h3>

<p id="i-7cg" class="tenu">Kune kun verboj kiel <i>aligi</i>, <i>aliĝi</i>, <i>aldoni</i> k.t.p., <i>al</i> povas montri aldonon, adicion k.s.:</p>

<ul id="i-i95" class="ekzlisto">

<li><p id="i-c9f"><i>La junulo aliĝis <strong>al nia militistaro</strong> kaj kuraĝe batalis kune kun ni kontraŭ niaj malamikoj.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Li fariĝis parto de la militistaro.</p></li>

</ul>

<p id="i-s2p" class="tenu">Iam oni uzis <i>al tio</i> anstataŭ <a href="../aliaj_rolvortetoj/krom.html#i-cpz">aldonsignifa <i>krom tio</i></a>:</p>

<ul id="i-h99" class="ekzlisto">

<li><p id="i-kfo"><i>Ĝi havis tiel same grandan sukceson, kiel la efektiva najtingalo, kaj <strong>al tio</strong> ĝi havis multe pli belan eksteraĵon.</i><cite class="fonto" data-tde="fabeloj-de-andersen-2,n275,la-najtingalo"><abbr title="Fabeloj de Andersen 2, paĝo 28 ⇗ Alklaku por vidi la kuntekston en la Tekstaro de Esperanto">FA2.28</abbr></cite> Nun oni diras nur <i>krom tio</i> aŭ <i>krome</i>.</p></li>

</ul>

</section>

<section class="sek2">

<h3 id="i-s33">Tempo <a class="permo" rel="bookmark" title="Legosigno" href="al.html#i-s33">«</a></h3>

<p id="i-lce" class="tenu"><i>Al</i> iafoje montras okazon (precipe feston), kiam oni parolas pri speciala ago pro tiu okazo (donacado k.s.):</p>

<ul id="i-t3c" class="ekzlisto">

<li><p id="i-z8p"><i>Al <strong>Kristnasko</strong> venis letero de ŝia patro.</i><cite class="fonto" data-tde="fabeloj-de-andersen-3,o448,sub-la-saliko"><abbr title="Fabeloj de Andersen 3, paĝo 58 ⇗ Alklaku por vidi la kuntekston en la Tekstaro de Esperanto">FA3.58</abbr></cite> = <i>Okaze de Kristnasko ...</i> <i>Je Kristnasko, kaj ĝuste pro tio ke estis Kristnasko ...</i></p></li>

<li><p id="i-cao"><i>Akceptu ankaŭ de mia flanko plej koran gratulon <strong>al la nova jaro</strong>.</i><cite class="fonto" data-tde="originala-verkaro,dm1500"><abbr title="Originala Verkaro, paĝo 491 ⇗ Alklaku por vidi la kuntekston en la Tekstaro de Esperanto">OV.491</abbr></cite> = <i>... okaze de la nova jaro.</i></p></li>

</ul>

<p id="i-arz" class="tenu"><i>Al</i> troviĝas ankaŭ en esprimoj kiel <i>de tempo al tempo</i> = “iafoje, kelkfoje”; <i>de tago al tago</i> = “ĉiutage, laŭ pasado de la tagoj”. Ili estas figuraj esprimoj faritaj laŭ <i>de loko al loko</i> k.s.:</p>

<ul id="i-a7f" class="ekzlisto">

<li><p id="i-36b"><i>De tempo <strong>al tempo</strong> li aliradis al la fenestro kaj elrigardadis.</i><cite class="fonto" data-tde="fabeloj-de-andersen-2,n1133,malnova-domo"><abbr title="Fabeloj de Andersen 2, paĝo 144 ⇗ Alklaku por vidi la kuntekston en la Tekstaro de Esperanto">FA2.144</abbr></cite></p></li>

<li><p id="i-heg"><i>De tago <strong>al tago</strong> la reĝido ŝin ĉiam pli ekamadis.</i><cite class="fonto" data-tde="fabeloj-de-andersen-1,m453,la-virineto-de-maro"><abbr title="Fabeloj de Andersen 1, paĝo 99 ⇗ Alklaku por vidi la kuntekston en la Tekstaro de Esperanto">FA1.99</abbr></cite></p></li>

</ul>

</section>

<section class="sek2">

<h3 id="i-c84">Referenco <a class="permo" rel="bookmark" title="Legosigno" href="al.html#i-c84">«</a></h3>

<p id="i-z4s" class="tenu">Ĉe esprimo de proksimeco, simileco k.s. <i>al</i> montras tion, kion oni konsideras, kiam oni taksas aferon proksima aŭ simila:</p>

<ul id="i-57g" class="ekzlisto">

<li><p id="i-uhe"><i>Ŝi estis jam tute proksima <strong>al la preĝejoj</strong>.</i><cite class="fonto" data-tde="fabeloj-de-andersen-1,m810,sovaghaj-cignoj"><abbr title="Fabeloj de Andersen 1, paĝo 169 ⇗ Alklaku por vidi la kuntekston en la Tekstaro de Esperanto">FA1.169</abbr></cite> = <i>Ŝi estis jam en la proksimo de la preĝejo.</i></p></li>

<li><p id="i-8b4"><i>Pli proksime <strong>al la fenestroj</strong><span class="ellasita-parto"> <span data-teksto=", simile al kaptitaj birdoj, kiuj inter la kradoj serĉas la lumon de la tago,">[...]</span></span> prenis al si lokon laboristinoj pli junaj.</i><cite class="fonto" data-tde="marta,as814,Marta-7"><abbr title="Marta, paĝo 112 ⇗ Alklaku por vidi la kuntekston en la Tekstaro de Esperanto">M.112</abbr></cite></p></li>

<li><p id="i-g11"><i>La pli maljuna estis tiel simila <strong>al la patrino</strong> per sia karaktero kaj vizaĝo, ke ĉiu, kiu ŝin vidis, povis pensi, ke li vidas la patrinon.</i><cite class="fonto" data-tde="fundamenta-ekzercaro,s21"><abbr title="Ekzercaro de la Fundamento, ekzerco 11 ⇗ Alklaku por vidi la kuntekston en la Tekstaro de Esperanto">FE.11</abbr></cite></p></li>

<li><p id="i-sct"><i>Tio estis vivmaniero certe ne konforma <strong>al la reguloj de la higieno</strong>.</i><cite class="fonto" data-tde="marta,as929,Marta-8"><abbr title="Marta, paĝo 132 ⇗ Alklaku por vidi la kuntekston en la Tekstaro de Esperanto">M.132</abbr></cite></p></li>

</ul>

<p id="i-vs5">Oni trovas ankaŭ <i>proksima de</i>, <i>proksime de</i>. Ĉe <i>malproksima/malproksime</i> oni uzas precipe <a href="../de/a-vorto_e-vorto.html"><i>de</i></a>. Ŝajnas logike uzi ĉiam <i>al</i> ĉe proksimeco, kaj <i>de</i> ĉe malproksimeco, sed la efektiva uzado estas miksita. Ĉe aliaj vortoj similaj al <i>malproksima</i>, oni ne uzas <i>al</i>, sed <i>de</i> (iafoje <i>je</i>): <i>aparta de</i>, <i>diferenca de</i>, <i>libera de/je</i> k.s.</p>

</section>

<section class="sek2">

<h3 id="i-dgn">Rolvortaĵoj kun <i>al</i> <a class="permo" rel="bookmark" title="Legosigno" href="al.html#i-dgn">«</a></h3>

<p id="i-his" class="tenu"><a class="dupunkto" href="../rolvortajhoj.html#i-vu5">Legu ankaŭ pri rolvortaĵoj kiel <i>responde al</i>, <i>konforme al</i>.</a></p>

</section>

<section class="sek2">

<h3 id="i-aks">Vortfarado <a class="permo" rel="bookmark" title="Legosigno" href="al.html#i-aks">«</a></h3>

<ul id="j-5ne" class="ekzlisto">

<li><p id="i-j9m"><i>Aligi</i> = “aldoni, almeti”: <i>Nur tiam ni povas esperi pli aŭ malpli frue <strong>aligi</strong> al nia afero la grandegan indiferentan amason de la publiko.</i><cite class="fonto" data-tde="originala-verkaro,dm291"><abbr title="Originala Verkaro, paĝo 93 ⇗ Alklaku por vidi la kuntekston en la Tekstaro de Esperanto">OV.93</abbr></cite></p></li>

<li><p id="i-5gn"><i>Aliĝi</i> = “aldoniĝi, almetiĝi, aniĝi, aparteniĝi”: <i>Se gut’ al guto <strong>aliĝas</strong>, maro fariĝas.</i><cite class="fonto" data-tde="proverbaro-esperanta,bh992"><abbr title="Proverbaro Esperanta, proverbo 981 ⇗ Alklaku por vidi la kuntekston en la Tekstaro de Esperanto">PE.981</abbr></cite> <i>Ĉiutage <strong>aliĝas</strong> al Esperanto multaj novaj personoj en ĉiuj landoj de la mondo.</i><cite class="fonto"><abbr title="Leteroj de Zamenhof 2, paĝo 73">L2.73</abbr></cite> <i>Ĉu vi <strong>aliĝis</strong> al la kongreso?</i></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/rolmontriloj/rolvortetoj/direktaj_rolvortetoj/al.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/rolmontriloj/rolvortetoj/direktaj_rolvortetoj/al.html">H-skribo</a></li><li><a href="https://x.bertilow.com/pmeg/gramatiko/rolmontriloj/rolvortetoj/direktaj_rolvortetoj/al.html">X-kodo</a></li></ul></footer><!--[if gte IE 9]><!-->
<script src="../../../../../js/js__1718959917.js"></script>
<!--<![endif]-->
</body>
</html>