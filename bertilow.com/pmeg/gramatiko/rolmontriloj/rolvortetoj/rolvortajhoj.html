<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Rolvortaĵoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Sen" href="aliaj_rolvortetoj/sen.html">
	<link rel="Next" title="Memstaraj rolvortetoj" href="memstaraj_rolvortetoj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="rolvortajhoj.html">	
	<link rel="Alternate" hreflang="eo" href="rolvortajhoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/rolmontriloj/rolvortetoj/rolvortajhoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/rolmontriloj/rolvortetoj/rolvortajhoj.html">	
	<link rel="Alternate" hreflang="x-default" href="rolvortajhoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="rolvortajhoj.html">Rolvortaĵoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="aliaj_rolvortetoj/sen.html" title="Sen">Antaŭa paĝo</a></li><li id="PMEGSEKVA"><a rel="next" href="memstaraj_rolvortetoj.html" title="Memstaraj rolvortetoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Rolmontriloj</a> / <a href="index.html">Rolvortetoj</a> / </span></div>

<section class="sek1">

<h2 id="i-cd4"><span class="par">12.3.7.</span> Rolvortaĵoj</h2>

<p id="i-g8n">Ofte E-vorto kunlaboras kun rolvorteto aŭ N-finaĵo. La tuto estas kiel unu rolmontrilo. Ofte povas eĉ ŝajni, kvazaŭ la E-vorto mem estus rolmontrilo. Oni povas nomi tiajn esprimojn <strong>rolvortaĵoj</strong>. Ĉi tie aperos nur kelkaj ekzemploj, ĉar la rolvortaĵoj estas tre multaj, kaj oni povas libere formi novajn. La signifo de rolvortaĵo ĉiam estas komprenebla el ĝiaj partoj.</p>

<section class="sek2">

<h3 id="i-vz6">Rolvortaĵoj kun <i>de</i> <a class="permo" rel="bookmark" title="Legosigno" href="rolvortajhoj.html#i-vz6">«</a></h3>

<p id="i-8r4" class="tenu">Ekzistas tre multaj esprimoj, kiuj konsistas el E-vorto + <a href="de/index.html"><i>de</i></a>:</p>

<ul id="i-i23" class="ekzlisto">

<li><p id="j-821"><i>Meze de</i> = “en la mezo de”: <i><strong>Meze de la arbaro</strong> apud grupo de laboristoj staris Valdemaro Doe kun siaj tri filinoj.</i><cite class="fonto" data-tde="fabeloj-de-andersen-4,p383,la-vento-rakontas-pri-valdemaro-doe-kaj-pri-liaj-filinoj"><abbr title="Fabeloj de Andersen 4, paĝo 79 ⇗ Alklaku por vidi la kuntekston en la Tekstaro de Esperanto">FA4.79</abbr></cite> = <i>En la mezo de la arbaro ...</i> Similaj estas <i>komence de</i> (= “en la komenco de”), <i>fine de</i> (= “en la fino de”), <i>ene de</i> (= “en la eno de” = “en”), <i>interne de</i> (= “en la interno de”) kaj <i>ekstere de</i> (= “ekster”).</p></li>

<li><p id="i-nkp"><i>Oriente de</i> = “ĉe la oriento de, ĉe la orienta flanko de”: <i>Ili starigis sian tendaron en Gilgal, <strong>oriente de Jeriĥo</strong>.</i><cite class="fonto" data-tde="malnova-testamento,ar1276,mtlibro6"><abbr title="Josuo, ĉapitro 4 ⇗ Alklaku por vidi la kuntekston en la Tekstaro de Esperanto">Js.4</abbr></cite> = <i>... ĉe la oriento de Jeriĥo.</i> Rimarku, ke temas pri loko ekster Jeriĥo. Ne temas pri la orienta parto de Jeriĥo. Similaj estas <i>okcidente de</i> (= “ĉe la okcidento de, ĉe la okcidenta flanko de”), <i>norde de</i>, <i>sude de</i>, <i>dekstre de</i>, <i>maldekstre de</i>, <i>flanke de</i>, <i>ambaŭflanke de</i>, <i>supre de</i> kaj <i>sube de</i>. Se oni celas enan parton, oni uzu <i>en la oriento de</i>, <i>oriente en</i>, <i>en la okcidento de</i>, <i>okcidente en</i> k.t.p.: <i>Mongolujo estas <strong>norde de Ĉinujo</strong>, sed Interna Mongolujo estas <strong>en la nordo de Ĉinujo</strong> (<strong>norde en Ĉinujo</strong>).</i> Mongolujo estas sendependa lando, sed Interna Mongolujo estas parto de Ĉinujo.</p></li>

<li><p id="j-fhe"><i>Okaze de</i> = “en okazo de”: <i><strong>Okaze de la festo de Schleyer</strong> ni telegrafe sendu al li en la nomo de la tuta esperantistaro nian koran gratulon.</i><cite class="fonto" data-tde="paroladoj-de-zamenhof,bc210"><abbr title="Originala Verkaro, paĝo 404 ⇗ Alklaku por vidi la kuntekston en la Tekstaro de Esperanto">OV.404</abbr></cite></p></li>

<li><p id="j-rb8"><i>Pere de</i> = “per helpo de, per uzo de, per interveno de, per intera rimedo, danke al helpo de”, k.s.: <i><strong>Pere de konatoj</strong> mi povis komuniki kun ŝi.</i> <span class="frazekzemploj">/</span> <i>La libro estis tradukita en la francan <strong>pere de</strong> la angla.</i> Oni tradukis el angla traduko, ne el la origina lingvo.</p></li>

<li><p id="i-vp2"><i>Kaŭze de</i> estas alternativo al <i>pro</i> = “el la kaŭzo de”: <i>Ni ofte fariĝas furioj <strong>kaŭze de nia dezirego de amo</strong>.</i><cite class="fonto" data-tde="marta,as11,Marta-1"><abbr title="Marta, paĝo 2 ⇗ Alklaku por vidi la kuntekston en la Tekstaro de Esperanto">M.2</abbr></cite> Simila estas <i>sekve de</i>.</p></li>

<li><p id="i-53u"><i>Escepte de</i> estas alternativo al <a href="aliaj_rolvortetoj/krom.html#i-sa1">escepta <i>krom</i></a> = “kun la escepto de”: <i>Mi ŝatas ĉiujn el ili <strong>escepte de Karlo</strong>.</i> Ankaŭ <a href="rolvortajhoj.html#i-o9b"><i>escepte</i> + N-finaĵo</a> estas ebla.</p></li>

<li><p id="i-8jj"><i>Inkluzive de</i> = “kun la enkalkulado de”: <i>Ili pagis ĉion <strong>inkluzive de loĝado kaj manĝado</strong>.</i> La malo estas <i>ekskluzive de</i>.</p></li>

</ul>

<p id="i-6le">Vidu ankaŭ <a href="de/aga_o-vorto.html#i-kca"><i>fare de</i></a>.</p>

</section>

<section class="sek2">

<h3 id="i-vu5">Rolvortaĵoj kun <i>al</i> <a class="permo" rel="bookmark" title="Legosigno" href="rolvortajhoj.html#i-vu5">«</a></h3>

<p id="i-ipz" class="tenu">Multaj rolvortaĵoj konsistas el E-vorto + <a href="direktaj_rolvortetoj/al.html"><i>al</i></a>:</p>

<ul id="i-1a3" class="ekzlisto">

<li><p id="i-enk"><i>Fronte al</i> estas alternativo al unu signifo de <i>kontraŭ</i> = “kun la fronto (antaŭa flanko) direktita al”: <i>La domo staras <strong>fronte al la stacidomo</strong>.</i> Simila estas <i>vidalvide al</i>.</p></li>

<li><p id="i-c5p"><i>Konforme al</i> estas alternativo al <i>laŭ</i> = “en maniero, kiu konformas al”: <i>Ĉio fariĝas nur <strong>konforme al la saĝa aranĝo de Dio</strong>!</i><cite class="fonto" data-tde="fabeloj-de-andersen-3,o1058,nokta-chapo-de-fraulo"><abbr title="Fabeloj de Andersen 3, paĝo 144 ⇗ Alklaku por vidi la kuntekston en la Tekstaro de Esperanto">FA3.144</abbr></cite></p></li>

<li><p id="i-7iv"><i>Responde al</i> = “kiel respondo al”: <i><strong>Responde al via afabla invito</strong> mi devas informi, ke mi bedaŭrinde ne povas partopreni en la kongreso.</i></p></li>

<li><p id="i-jb3"><i>Rilate al</i> estas alternativo al simpla <i>al</i>, kiam temas pri agmaniero, kiu direktiĝas al io: <i>Ili ĉiuj kondutis tre serveme <strong>rilate al ŝi</strong>.</i><cite class="fonto" data-tde="fabeloj-de-andersen-1,m212,floroj-de-la-malgranda-ida"><abbr title="Fabeloj de Andersen 1, paĝo 37 ⇗ Alklaku por vidi la kuntekston en la Tekstaro de Esperanto">FA1.37</abbr></cite> Pli ofte oni uzas <a href="rolvortajhoj.html#i-o9b"><i>rilate</i> + N-finaĵon</a>.</p></li>

<li><p id="i-mjs"><i>Spite al</i> estas simila al <a href="aliaj_rolvortetoj/malgrau.html"><i>malgraŭ</i></a>, sed montras intencan kontraŭstaron = “kiel spitado al”: <i>Tion ĉi mi devas, <strong>spite al la diablo</strong>!</i><cite class="fonto" data-tde="la-rabistoj,da581,la-rabistoj-2"><abbr title="La Rabistoj, paĝo 40 ⇗ Alklaku por vidi la kuntekston en la Tekstaro de Esperanto">Rt.40</abbr></cite> En la komenco <i>spite</i> estis fakte vera rolvorteto (kun E-finaĵo!): <i>Se ili <span class="ellasita-parto"><span data-teksto="kontraŭ ĉiu atendo kaj">[...]</span></span> <strong>spite ĉiuj argumentoj</strong> <span class="ellasita-parto"><span data-teksto="de la sana prudento">[...]</span></span> tamen elektus ian alian lingvon, tiam kontraŭ tio ĉi protestus la vivo mem.</i><cite class="fonto" data-tde="esenco-kaj-estonteco,l28"><abbr title="Fundamenta Krestomatio, paĝo 269 ⇗ Alklaku por vidi la kuntekston en la Tekstaro de Esperanto">FK.269</abbr></cite> (En la <cite title="Fundamento de Esperanto">Fundamento</cite> la radiko SPIT estas tradukita kiel rolvorteto.) Sed tiu stranga uzo jam delonge malaperis. Oni diru <i>spite al ĉiuj argumentoj</i> aŭ <i>spite ĉiujn argumentojn</i>. Nur <a href="../../subfrazoj/ke/priskribo.html#i-m2o">antaŭ <i>ke</i>-frazo</a> <i>spite</i> ankoraŭ povas ŝajni kiel rolvorteto. <a href="../../subfrazoj/aliaj.html#i-99u"><i>Spite ke</i> tre similas al <i>kvankam</i> kaj <i>malgraŭ (tio) ke</i></a>.</p></li>

</ul>

<p id="i-a5s">Legu ankaŭ pri <a href="direktaj_rolvortetoj/al.html#i-c84"><i>(mal)proksime al/de</i></a>, pri <a href="../../apostrofo/normala_uzo.html#i-9zo"><i>dank’ al</i></a>, kaj pri <a href="aliaj_rolvortetoj/anstatau.html#i-5m9"><i>vic’ al</i></a>.</p>

</section>

<section class="sek2">

<h3 id="i-5ku">Rolvortaĵoj kun <i>kun</i> <a class="permo" rel="bookmark" title="Legosigno" href="rolvortajhoj.html#i-5ku">«</a></h3>

<p id="i-h4z" class="tenu">Kelkaj rolvortaĵoj konsistas el E-vorto + <a href="aliaj_rolvortetoj/kun.html"><i>kun</i></a>:</p>

<ul id="i-faz" class="ekzlisto">

<li><p id="i-4jb"><i>Kompare kun</i> = “en komparo kun”: <i>Vi ĉiuj <strong>kompare kun mi</strong> estas ja nur mizeraj kanajloj!</i><cite class="fonto" data-tde="fabeloj-de-andersen-3,o137,historio"><abbr title="Fabeloj de Andersen 3, paĝo 15 ⇗ Alklaku por vidi la kuntekston en la Tekstaro de Esperanto">FA3.15</abbr></cite></p></li>

<li><p id="i-l4f"><i>Kune kun</i> estas emfaza varianto de <i>kun</i>: <i>La fundamento devas resti severe netuŝebla eĉ <strong>kune kun siaj eraroj</strong>.</i><cite class="fonto" data-tde="fundamenta-antauparolo,r6"><abbr title="Antaŭparolo de la Fundamento, paĝo 45 ⇗ Alklaku por vidi la kuntekston en la Tekstaro de Esperanto">FAnt.45</abbr></cite></p></li>

</ul>

</section>

<section class="sek2">

<h3 id="i-o9b">Rolvortaĵoj kun N-finaĵo <a class="permo" rel="bookmark" title="Legosigno" href="rolvortajhoj.html#i-o9b">«</a></h3>

<p id="i-i2k" class="tenu">Rolvortaĵoj, kiuj devenas de objekta ago, povas konsisti el E-vorto + N-finaĵo. Ankaŭ en rolvortaĵoj, kiuj ne devenas de objektaj agoj, oni ofte uzas N-finaĵon:</p>

<ul id="i-t6g" class="ekzlisto">

<li><p id="i-kue"><i>Koncerne</i> ...N estas alternativo al <i>pri</i> = “kiam la afero koncernas ...N”: <i>Ĝi tamen ne havis malbonajn intencojn <strong>koncerne la malgrandan knabinon</strong>.</i><cite class="fonto" data-tde="fabeloj-de-andersen-2,n555,negha-reghino"><abbr title="Fabeloj de Andersen 2, paĝo 61 ⇗ Alklaku por vidi la kuntekston en la Tekstaro de Esperanto">FA2.61</abbr></cite></p></li>

<li><p id="i-2ku"><i>Responde</i> ...N = <a href="rolvortajhoj.html#i-7iv"><i>responde al</i></a>: <i><strong>Responde vian leteron</strong> mi sendas la jenan bildkarton esperante, ke ĝi plaĉos al vi.</i></p></li>

<li><p id="i-dcb"><i>Inkluzive</i> ...N = <a href="rolvortajhoj.html#i-8jj"><i>inkluzive de</i></a>: <i>Jonatan deprenis la tunikon, kiu estis sur li, kaj donis ĝin al David, ankaŭ siajn militajn vestojn, <strong>inkluzive sian glavon, sian pafarkon, kaj sian zonon</strong>.</i><cite class="fonto" data-tde="malnova-testamento,ar1652,mtlibro9"><abbr title="Samuel 1, ĉapitro 18 ⇗ Alklaku por vidi la kuntekston en la Tekstaro de Esperanto">Sm1.18</abbr></cite> La malo estas <i>ekskluzive</i> ...N.</p></li>

<li><p id="i-fiv"><i>Rilate</i> ...N estas pli ofta ol la samsignifa <a href="rolvortajhoj.html#i-jb3"><i>rilate al</i></a>: <i>Restas al mi nur diri al vi adiaŭ kaj danki vin por la boneco kaj afableco, kiun vi montris <strong>rilate min</strong>.</i><cite class="fonto" data-tde="marta,as445,Marta-3"><abbr title="Marta, paĝo 59 ⇗ Alklaku por vidi la kuntekston en la Tekstaro de Esperanto">M.59</abbr></cite></p></li>

<li><p id="i-ac2"><i>Escepte</i> ...N estas ebla alternativo al la pli ofta <a href="rolvortajhoj.html#i-53u"><i>escepte de</i></a>: <i><strong>Escepte</strong> la lastan ĉapitron mi tre ŝatis la libron.</i></p></li>

</ul>

</section>

<section class="sek2">

<h3 id="i-lvo">Novaj rolvortetoj? <a class="permo" rel="bookmark" title="Legosigno" href="rolvortajhoj.html#i-lvo">«</a></h3>

<p id="i-1k2">Plurfoje aperis la ideo, ke oni povus transformi rolvortaĵojn en verajn rolvortetojn jene: <i>flanke de la domo</i> <span class="sago">→</span> <i>*flank la domo*</i>, <i>rilate al tio</i> <span class="sago">→</span> <i>*rilat tio*</i>. La kialo estas la ŝajna simileco kun: <i>apud la domo</i> <span class="sago">→</span> <i>apude de la domo</i>, k.t.p. (kie la vortkreado tamen estas inversa, oni faris rolvortaĵon el rolvorteto). La tuta ideo estas nura fantazio. Ekzistas nenia eblo tiel krei rolvortetojn el ordinaraj radikoj. Krome leviĝas la demando, ĉu elparoli <i>*r<strong class="akcento">í</strong>lat*</i> laŭ <a href="../../../skribo_elparolo/elparolo/bazaj_reguloj.html">la baza akcentoregulo</a> aŭ <i>*ril<strong class="akcento">á</strong>t*</i> kvazaŭ estus apostrofita O-vorto.</p>

<p id="i-1rz">Legu tamen pri <a href="../../neoficialaj_vortetoj.html#i-z97">la neoficiala rolvorteto <i>*far*</i></a>, kiu fakte estas kreita tiamaniere.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/rolmontriloj/rolvortetoj/rolvortajhoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/rolmontriloj/rolvortetoj/rolvortajhoj.html">H-skribo</a></li><li><a href="https://x.bertilow.com/pmeg/gramatiko/rolmontriloj/rolvortetoj/rolvortajhoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>