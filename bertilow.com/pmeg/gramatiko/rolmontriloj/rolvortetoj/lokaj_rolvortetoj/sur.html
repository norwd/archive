<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Sur”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Super" href="super.html">
	<link rel="Next" title="Tra" href="tra.html">
	<link rel="Help" title="Gramatika vortareto" href="../../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../../elshutebla/index.html">
	<link rel="Alternate" title="Libro" href="../../../../libro.html">
	<link rel="Canonical" href="sur.html">	
	<link rel="Alternate" hreflang="eo" href="sur.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/rolmontriloj/rolvortetoj/lokaj_rolvortetoj/sur.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/rolmontriloj/rolvortetoj/lokaj_rolvortetoj/sur.html">	
	<link rel="Alternate" hreflang="x-default" href="sur.html">	
	<link rel="Preload" href="../../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="sur.html"><i>Sur</i></a></div></div></li><li class="pmeg"><a href="../../../../index.html">Ĉefpaĝo</a></li><li id="PMEGELSHUTEBLA"><a href="../../../../elshutebla/index.html">Elŝutebla PMEG</a></li><li class="pmeglibro"><a href="../../../../libro.html">PMEG kiel libro</a></li><li><a href="../../../../enhavo.html">Enhavo</a></li><li id="PMEGDETALAENHAVO"><a href="../../../../detala_enhavo.html">Detala enhavo</a></li><li><a href="../../../../indekso/index.html">Indekso</a></li><li><a href="../../../../menuo.html">Menuo</a></li><li id="PMEGANTAUA"><a rel="prev" href="super.html" title="Super">Antaŭa paĝo</a></li><li id="PMEGSEKVA"><a rel="next" href="tra.html" title="Tra">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../../index.html"><img id="pomego_bildeto" src="../../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../../index.html">Gramatiko</a> / <a href="../../index.html">Rolmontriloj</a> / <a href="../index.html">Rolvortetoj</a> / <a href="index.html">Lokaj rolvortetoj</a> / </span></div>

<section class="sek1">

<h2 id="i-sb3"><span class="par">12.3.4.13.</span> <i>Sur</i></h2>

<p id="i-rdv" class="tenu"><i>Sur</i> montras lokon ĉe la surfaco de io. Normale temas pri apogo, fiksiteco, alpremo, tuŝa kovrado, aŭ alia grava intertuŝo.</p>

<p id="i-j8m" class="tenu">Plej ofte <i>sur</i> montras intertuŝan pozicion pli altan ol la tuŝata surfaco:</p>

<ul id="i-pve" class="ekzlisto">

<li><p id="i-z6s"><i><strong>Sur la tero</strong> kuŝas ŝtono.</i><cite class="fonto" data-tde="fundamenta-ekzercaro,s15"><abbr title="Ekzercaro de la Fundamento, ekzerco 6 ⇗ Alklaku por vidi la kuntekston en la Tekstaro de Esperanto">FE.6</abbr></cite></p></li>

<li><p id="i-r3a"><i>La libro estas <strong>sur la tablo</strong>, kaj la krajono kuŝas <strong>sur la fenestro</strong>.</i><cite class="fonto" data-tde="fundamenta-ekzercaro,s15"><abbr title="Ekzercaro de la Fundamento, ekzerco 6 ⇗ Alklaku por vidi la kuntekston en la Tekstaro de Esperanto">FE.6</abbr></cite> = <i>... sur la fenestra breto.</i></p></li>

<li><p id="i-o6c"><i>Kiu kuraĝas rajdi <strong>sur leono</strong>?</i><cite class="fonto" data-tde="fundamenta-ekzercaro,s16"><abbr title="Ekzercaro de la Fundamento, ekzerco 7 ⇗ Alklaku por vidi la kuntekston en la Tekstaro de Esperanto">FE.7</abbr></cite></p></li>

<li><p id="i-dof"><i>Mi sidas <strong>sur seĝo</strong> kaj tenas la piedojn <strong>sur benketo</strong>.</i><cite class="fonto" data-tde="fundamenta-ekzercaro,s42"><abbr title="Ekzercaro de la Fundamento, ekzerco 26 ⇗ Alklaku por vidi la kuntekston en la Tekstaro de Esperanto">FE.26</abbr></cite> Pri <i>sur</i> kaj <i>en</i> ĉe mebloj vidu <a href="en.html#i-sar"><i>en</i></a>.</p></li>

<li><p id="i-vkc"><i><strong>Sur la korto</strong> staras koko kun tri kokinoj.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite> Ankaŭ estas eble rigardi korton kiel spacon ĉirkaŭitan de muroj: <i>La kaleŝo enveturis <strong>en la korton</strong>.</i><cite class="fonto" data-tde="fundamenta-ekzercaro,s54"><abbr title="Ekzercaro de la Fundamento, ekzerco 38 ⇗ Alklaku por vidi la kuntekston en la Tekstaro de Esperanto">FE.38</abbr></cite></p></li>

<li><p id="i-rzm"><i><strong>Sur la bordo de la maro</strong> staris amaso da homoj.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite></p></li>

<li><p id="i-h2h"><i>Li povis bone observadi la malgrandan elegantan sinjorinon, kiu senlace staris <strong>sur unu piedo</strong>, ne perdante la ekvilibron.</i><cite class="fonto" data-tde="fabeloj-de-andersen-1,m744,persista-stana-soldato"><abbr title="Fabeloj de Andersen 1, paĝo 154 ⇗ Alklaku por vidi la kuntekston en la Tekstaro de Esperanto">FA1.154</abbr></cite> La cetero de la korpo troviĝas sur la piedo, pli alte ol la piedo, kaj fiksita sur ĝi. (La piedo siavice troviĝas sur ia surfaco.)</p></li>

<li><p id="i-nir"><i><strong>Sur la arbo</strong> sin trovis multe (aŭ multo) da birdoj.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite> La birdoj ne troviĝis pli alte ol la tuta arbo, sed ĉiu birdo sidis pli alte ol tiu parto (branĉo) de la arbo, sur kiu ĝi sidis.</p></li>

<li><p id="i-1i1"><i>Mi ne pendigis mian ĉapon <strong>sur tiu ĉi arbeto</strong>; sed la vento forblovis de mia kapo la ĉapon, kaj ĝi, flugante, pendiĝis <strong>sur la branĉoj</strong> de la arbeto.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Rimarku, ke direkta N-finaĵo ne aperas ĉi tie, ĉar <i>pendigi</i> kaj <i>pendiĝi</i> ne estas klare movaj agoj.</p></li>

<li><p id="i-s4j"><i><strong>Sur kruta ŝtuparo</strong> li levis sin al la tegmento de la domo.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite></p></li>

<li><p id="i-n3j"><i>Ŝi<span class="ellasita-parto"> <span data-teksto=", per nenio sin ŝirmante, indiferenta kontraŭ la atakado de la naturo tiel same, kiel indiferenta ŝi sendube estus en tiu momento kontraŭ ĝiaj karesoj,">[...]</span></span> facile kuris <strong>sur la kotaj trotuaroj</strong>.</i><cite class="fonto" data-tde="marta,as282,Marta-3"><abbr title="Marta, paĝo 39 ⇗ Alklaku por vidi la kuntekston en la Tekstaro de Esperanto">M.39</abbr></cite> Same oni kuras, promenas k.s. <i>sur planko</i>, <i>sur ferdeko</i>, <i>sur kajo</i>, <i>sur perono</i>, <i>sur ĝeto</i> k.t.p.</p></li>

<li><p id="i-nfi"><i>Promenante <strong>sur la strato</strong>, mi falis.</i><cite class="fonto" data-tde="fundamenta-ekzercaro,s37"><abbr title="Ekzercaro de la Fundamento, ekzerco 22 ⇗ Alklaku por vidi la kuntekston en la Tekstaro de Esperanto">FE.22</abbr></cite> Oni povas ankaŭ diri <i>en strato</i>, se oni vidas straton kiel spacon: <i>la rapida kuro en la glitiga strato</i><cite class="fonto" data-tde="marta,as93,Marta-2"><abbr title="Marta, paĝo 12 ⇗ Alklaku por vidi la kuntekston en la Tekstaro de Esperanto">M.12</abbr></cite>.</p></li>

<li><p id="i-7dj"><i><strong>Sur tiuj ĉi vastaj kaj herboriĉaj kampoj</strong> paŝtas sin grandaj brutaroj.</i><cite class="fonto" data-tde="fundamenta-ekzercaro,s50"><abbr title="Ekzercaro de la Fundamento, ekzerco 34 ⇗ Alklaku por vidi la kuntekston en la Tekstaro de Esperanto">FE.34</abbr></cite> Plej ofte oni vidas kampon kiel surfacon, sed oni ankaŭ povas rigardi kampon kiel spacon. Tiam oni diras <i>en kampo</i>.</p></li>

<li><p id="i-6r5"><i><strong>Sur la balkono</strong> staris floroj, kiuj belege kreskis.</i><cite class="fonto" data-tde="fabeloj-de-andersen-2,n1050,la-ombro"><abbr title="Fabeloj de Andersen 2, paĝo 134 ⇗ Alklaku por vidi la kuntekston en la Tekstaro de Esperanto">FA2.134</abbr></cite> <i>Balkono</i> estas rigardata kiel surfaco.</p></li>

<li><p id="i-sfs"><i>Marta ĉiam ankoraŭ sidis <strong>sur la sama loko</strong>.</i><cite class="fonto" data-tde="marta,as1270,Marta-12"><abbr title="Marta, paĝo 177 ⇗ Alklaku por vidi la kuntekston en la Tekstaro de Esperanto">M.177</abbr></cite></p></li>

</ul>

<p id="i-7mi" class="tenu"><i>Sur</i> povas ankaŭ montri poziciojn ĉe surfaco sen distingo de alteco (komparu kun <a href="super.html"><i>super</i></a> kaj <a class="senlibrokomo" href="sub.html"><i>sub</i></a>):</p>

<ul id="i-6o7" class="ekzlisto">

<li><p id="i-u68"><i>Meze <strong>sur la muro</strong> pendis portreto.</i><cite class="fonto" data-tde="fabeloj-de-andersen-2,n1146,malnova-domo"><abbr title="Fabeloj de Andersen 2, paĝo 145 ⇗ Alklaku por vidi la kuntekston en la Tekstaro de Esperanto">FA2.145</abbr></cite> Fiksita sur la muro flanke de ĝi.</p></li>

<li><p id="i-1va"><i><strong>Sur la ĉielo</strong> staras la bela suno.</i><cite class="fonto" data-tde="fundamenta-ekzercaro,s19"><abbr title="Ekzercaro de la Fundamento, ekzerco 10 ⇗ Alklaku por vidi la kuntekston en la Tekstaro de Esperanto">FE.10</abbr></cite> Oni rigardas la ĉielon kiel surfacon super la tero. Pri ĉielo oni povas ankaŭ uzi <i>en</i>.</p></li>

<li><p id="i-fol"><i>Li kisis ŝin <strong>sur la buŝo</strong>.</i><cite class="fonto" data-tde="fabeloj-de-andersen-3,o707,ib-kaj-malgranda-kristino"><abbr title="Fabeloj de Andersen 3, paĝo 91 ⇗ Alklaku por vidi la kuntekston en la Tekstaro de Esperanto">FA3.91</abbr></cite></p></li>

<li><p id="i-c1o"><i><strong>Sur lia vizaĝo</strong> mi vidis ĝojan rideton.</i><cite class="fonto" data-tde="fundamenta-ekzercaro,s54"><abbr title="Ekzercaro de la Fundamento, ekzerco 38 ⇗ Alklaku por vidi la kuntekston en la Tekstaro de Esperanto">FE.38</abbr></cite></p></li>

<li><p id="i-3m3"><i>Li estas tre purema, kaj eĉ unu polveron vi ne trovos <strong>sur lia vesto</strong>.</i><cite class="fonto" data-tde="fundamenta-ekzercaro,s57"><abbr title="Ekzercaro de la Fundamento, ekzerco 41 ⇗ Alklaku por vidi la kuntekston en la Tekstaro de Esperanto">FE.41</abbr></cite></p></li>

<li><p id="i-4f4"><i>Ĉiuj havis <strong>sur si</strong> siajn festajn vestojn.</i><cite class="fonto" data-tde="fabeloj-de-andersen-2,n262,la-najtingalo"><abbr title="Fabeloj de Andersen 2, paĝo 27 ⇗ Alklaku por vidi la kuntekston en la Tekstaro de Esperanto">FA2.27</abbr></cite> La vestoj kovras la surfacon (la haŭton) de la homo. Pri <i>sur</i> kaj <i>en</i> ĉe vestaĵoj vidu <a href="en.html#i-8tk"><i>en</i></a>.</p></li>

<li><p id="i-ub7"><i>Homoj metis <strong>sur sin</strong> tiajn okulvitrojn.</i><cite class="fonto" data-tde="fabeloj-de-andersen-2,n462,negha-reghino"><abbr title="Fabeloj de Andersen 2, paĝo 50 ⇗ Alklaku por vidi la kuntekston en la Tekstaro de Esperanto">FA2.50</abbr></cite> Oni ankaŭ diras pli precize, ke oni portas okulvitrojn <i>sur la nazo</i>.</p></li>

<li><p id="i-bbj"><i>Bastoneto, <strong>sur kiu</strong> oni tenas plumon por skribado, estas plumingo.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite> Unu ekstremo de la plumo estas ja <strong>en</strong> la ingo. Uzante <i>sur</i> Zamenhof pensis ne pri la enmetita ekstremo, sed ĝenerale pri la tuta plumo, kiu estas fiksita sur la bastoneto. Se oni uzus <i>en</i>, povus eble ŝajni, ke la tuta plumo estas en la bastoneto.</p></li>

<li><p id="i-k58"><i>La doma instruisto ludos solon <strong>sur la fluto</strong>.</i><cite class="fonto" data-tde="fabeloj-de-andersen-3,o395,chio-sur-sian-ghustan-lokon"><abbr title="Fabeloj de Andersen 3, paĝo 50 ⇗ Alklaku por vidi la kuntekston en la Tekstaro de Esperanto">FA3.50</abbr></cite> La ludanto tuŝos la surfacon de la fluto. Oni kompreneble ankaŭ povas uzi <i>per la fluto</i>, sed ofte <i>per</i> estas bezonata por alia ilo, per kiu oni ludas la muzikinstrumenton: <i>ludi violonon per arĉo</i>, <i>ludi muzikon <strong>sur gitaro</strong> per plektro</i>, <i>ludi Ŝopenon <strong>sur piano</strong> per kvar manoj</i> (aŭ <i>... per piano kvarmane/je kvar manoj</i>).</p></li>

<li><p id="i-42z"><i>Da flankaj ĉambretoj ĉe la orienta pordego estis tri <strong>sur unu flanko</strong> kaj tri <strong>sur la alia flanko</strong>.</i><cite class="fonto" data-tde="malnova-testamento,ar12997,mtlibro26"><abbr title="Jeĥezkel, ĉapitro 40 ⇗ Alklaku por vidi la kuntekston en la Tekstaro de Esperanto">Jĥ.40</abbr></cite> Oni povas preskaŭ ĉiam diri <i>ĉe flanko</i>, sed se efektive estas sur-eca pozicio, oni ankaŭ povas uzi <i>sur</i>.</p></li>

</ul>

<section class="sek2">

<h3 id="i-gp6"><i>Sur</i> + direktaj rolvortetoj <a class="permo" rel="bookmark" title="Legosigno" href="sur.html#i-gp6">«</a></h3>

<ul id="i-log" class="ekzlisto">

<li><p id="i-55v"><i>Mi metis la manon <strong>sur la tablon</strong>.</i><cite class="fonto" data-tde="fundamenta-ekzercaro,s42"><abbr title="Ekzercaro de la Fundamento, ekzerco 26 ⇗ Alklaku por vidi la kuntekston en la Tekstaro de Esperanto">FE.26</abbr></cite> = <i>... al loko sur la tablosurfaco.</i></p></li>

<li><p id="i-u4p"><i>Tra la fenestro, kiu sin trovas apud la pordo, la vaporo iras <strong>sur la korton</strong>.</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 25 ⇗ Alklaku por vidi la kuntekston en la Tekstaro de Esperanto">FE.25</abbr></cite></p></li>

<li><p id="i-ned"><i>La birdo ne forflugis: ĝi nur deflugis de la arbo, alflugis al la domo kaj surflugis <strong>sur la tegmenton</strong>.</i><cite class="fonto" data-tde="fundamenta-ekzercaro,s47"><abbr title="Ekzercaro de la Fundamento, ekzerco 31 ⇗ Alklaku por vidi la kuntekston en la Tekstaro de Esperanto">FE.31</abbr></cite></p></li>

<li><p id="i-ats"><i>La juna knabino prenis la infanon <strong>sur sian brakon</strong>.</i><cite class="fonto" data-tde="marta,as44,Marta-2"><abbr title="Marta, paĝo 7 ⇗ Alklaku por vidi la kuntekston en la Tekstaro de Esperanto">M.7</abbr></cite> = <i>... prenis la infanon kaj metis ĝin sur sian brakon.</i></p></li>

<li><p id="i-1h8"><i>Mi metus <strong>sur ŝin</strong> vestojn el atlaso, veluro, oro...</i><cite class="fonto" data-tde="marta,as1058,Marta-10"><abbr title="Marta, paĝo 147 ⇗ Alklaku por vidi la kuntekston en la Tekstaro de Esperanto">M.147</abbr></cite> = <i>... al loko sur ŝia korpo ...</i></p></li>

<li><p id="i-74s"><i>Li metis al mi sian oran ringon <strong>sur la fingron</strong>.</i><cite class="fonto" data-tde="fabeloj-de-andersen-3,o608,shi-estis-tute-sentauga"><abbr title="Fabeloj de Andersen 3, paĝo 76 ⇗ Alklaku por vidi la kuntekston en la Tekstaro de Esperanto">FA3.76</abbr></cite> La ringo poste kovris la fingron en ĉirkaŭa pozicio. Kutime oni ne diras, ke ringo troviĝas <i>ĉirkaŭ fingro</i>, sed tio estus tute logika.</p></li>

<li><p id="i-to2"><i>La aktorino metis al si ŝminkon <strong>sur la vizaĝon</strong>.</i></p></li>

<li><p id="i-34u"><i>Kvinope ili sin ĵetis <strong>sur min</strong>, sed mi venkis ĉiujn kvin atakantojn.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite></p></li>

<li><p id="i-iek"><i>Li staras supre sur la monto kaj rigardas malsupren <strong>sur la kampon</strong>.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite> <i>Sur</i> + direkta N-finaĵo ofte montras direkton de rigardado k.s.</p></li>

<li><p id="i-4t9"><i>Jen vi forpelas min hodiaŭ <strong>de sur la tero</strong>.</i><cite class="fonto" data-tde="malnova-testamento,ar15,mtlibro1"><abbr title="Genezo, ĉapitro 4 ⇗ Alklaku por vidi la kuntekston en la Tekstaro de Esperanto">Gn.4</abbr></cite> = <i>... for de loko sur la tero.</i> Normale sufiĉas simpla <i>de</i>.</p></li>

</ul>

</section>

<section class="sek2">

<h3 id="i-t1r">Figura uzo <a class="permo" rel="bookmark" title="Legosigno" href="sur.html#i-t1r">«</a></h3>

<p id="i-sh6" class="tenu"><i>Sur</i> estas uzata ankaŭ en diversaj figuraj esprimoj:</p>

<ul id="i-jkj" class="ekzlisto">

<li><p id="i-4lb"><i>La konfeso de ŝia amo troviĝis jam <strong>sur ŝia lango</strong>.</i><cite class="fonto" data-tde="fabeloj-de-andersen-2,n1106,la-ombro"><abbr title="Fabeloj de Andersen 2, paĝo 141 ⇗ Alklaku por vidi la kuntekston en la Tekstaro de Esperanto">FA2.141</abbr></cite> = <i>Ŝi estis tute preta eldiri sian konfeson de amo.</i></p></li>

<li><p id="i-s4b"><i>Li portis <strong>sur si</strong> la pekon de multaj kaj petis por la krimuloj.</i><cite class="fonto" data-tde="malnova-testamento,ar12406,mtlibro23"><abbr title="Jesaja, ĉapitro 53 ⇗ Alklaku por vidi la kuntekston en la Tekstaro de Esperanto">Jes.53</abbr></cite> La peko estis kiel ŝarĝo sur li.</p></li>

<li><p id="i-6u5"><i>Ĝi ne faros <strong>sur mi</strong> tian impreson.</i><cite class="fonto" data-tde="fabeloj-de-andersen-1,m88,malgranda-niko-kaj-granda-niko"><abbr title="Fabeloj de Andersen 1, paĝo 17 ⇗ Alklaku por vidi la kuntekston en la Tekstaro de Esperanto">FA1.17</abbr></cite> La impreso estus kvazaŭ sur mia surfaco, se ĝi okazus.</p></li>

<li><p id="i-1cc"><i>Vere teruran efikon faris <strong>sur mi</strong> la glaso da punĉo!</i><cite class="fonto" data-tde="fabeloj-de-andersen-1,m572,galoshoj-de-felicho"><abbr title="Fabeloj de Andersen 1, paĝo 123 ⇗ Alklaku por vidi la kuntekston en la Tekstaro de Esperanto">FA1.123</abbr></cite></p></li>

</ul>

<p id="i-5zk" class="tenu">Ankaŭ figura <i>sur</i> povas aperi kun direkta N-finaĵo:</p>

<ul id="i-kz4" class="ekzlisto">

<li><p id="i-93b"><i>Se mi iam devus elekti fianĉinon, tiam la elekto pli volonte falus <strong>sur vin</strong>.</i><cite class="fonto" data-tde="fabeloj-de-andersen-1,m457,la-virineto-de-maro"><abbr title="Fabeloj de Andersen 1, paĝo 100 ⇗ Alklaku por vidi la kuntekston en la Tekstaro de Esperanto">FA1.100</abbr></cite></p></li>

<li><p id="i-jzn"><i>Tio ĉi estis feino, kiu prenis <strong>sur sin</strong> la formon de malriĉa vilaĝa virino.</i><cite class="fonto" data-tde="fundamenta-ekzercaro,s27"><abbr title="Ekzercaro de la Fundamento, ekzerco 15 ⇗ Alklaku por vidi la kuntekston en la Tekstaro de Esperanto">FE.15</abbr></cite> La formo kvazaŭ kovris ŝian surfacon.</p></li>

<li><p id="i-n3f"><i>Ĉiuj okuloj fiksiĝis <strong>sur min</strong>.</i><cite class="fonto" data-tde="la-rabistoj,da1460,la-rabistoj-3"><abbr title="La Rabistoj, paĝo 88 ⇗ Alklaku por vidi la kuntekston en la Tekstaro de Esperanto">Rt.88</abbr></cite> Ĉiuj ekrigardis fikse min.</p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/rolmontriloj/rolvortetoj/lokaj_rolvortetoj/sur.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/rolmontriloj/rolvortetoj/lokaj_rolvortetoj/sur.html">H-skribo</a></li><li><a href="https://x.bertilow.com/pmeg/gramatiko/rolmontriloj/rolvortetoj/lokaj_rolvortetoj/sur.html">X-kodo</a></li></ul></footer><!--[if gte IE 9]><!-->
<script src="../../../../../js/js__1718959917.js"></script>
<!--<![endif]-->
</body>
</html>