<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Kontraŭ”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Inter" href="inter.html">
	<link rel="Next" title="Post" href="post.html">
	<link rel="Help" title="Gramatika vortareto" href="../../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../../elshutebla/index.html">
	<link rel="Alternate" title="Libro" href="../../../../libro.html">
	<link rel="Canonical" href="kontrau.html">	
	<link rel="Alternate" hreflang="eo" href="kontrau.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/rolmontriloj/rolvortetoj/lokaj_rolvortetoj/kontrau.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/rolmontriloj/rolvortetoj/lokaj_rolvortetoj/kontrau.html">	
	<link rel="Alternate" hreflang="x-default" href="kontrau.html">	
	<link rel="Preload" href="../../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="kontrau.html"><i>Kontraŭ</i></a></div></div></li><li class="pmeg"><a href="../../../../index.html">Ĉefpaĝo</a></li><li id="PMEGELSHUTEBLA"><a href="../../../../elshutebla/index.html">Elŝutebla PMEG</a></li><li class="pmeglibro"><a href="../../../../libro.html">PMEG kiel libro</a></li><li><a href="../../../../enhavo.html">Enhavo</a></li><li id="PMEGDETALAENHAVO"><a href="../../../../detala_enhavo.html">Detala enhavo</a></li><li><a href="../../../../indekso/index.html">Indekso</a></li><li><a href="../../../../menuo.html">Menuo</a></li><li id="PMEGANTAUA"><a rel="prev" href="inter.html" title="Inter">Antaŭa paĝo</a></li><li id="PMEGSEKVA"><a rel="next" href="post.html" title="Post">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../../index.html"><img id="pomego_bildeto" src="../../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../../index.html">Gramatiko</a> / <a href="../../index.html">Rolmontriloj</a> / <a href="../index.html">Rolvortetoj</a> / <a href="index.html">Lokaj rolvortetoj</a> / </span></div>

<section class="sek1">

<h2 id="i-9v8"><span class="par">12.3.4.8.</span> <i>Kontraŭ</i></h2>

<p id="i-5pd" class="tenu">La baza signifo de <i>kontraŭ</i> estas “inversa direkto”.</p>

<section class="sek2">

<h3 id="i-ljr">Pozicio kun direkto <a class="permo" rel="bookmark" title="Legosigno" href="kontrau.html#i-ljr">«</a></h3>

<p id="i-rof" class="tenu"><i>Kontraŭ</i> povas montri pozicion de io, kies antaŭa flanko estas direktita al io alia, precipe al ties antaŭa flanko. La du aferoj havas do siajn antaŭajn flankojn direktitaj en inversaj direktoj kun spaco inter la du aferoj:</p>

<ul id="i-bmf" class="ekzlisto">

<li><p id="i-u1s"><i>La reĝo sidis sur sia reĝa trono en la reĝa domo, <strong>kontraŭ la enirejo</strong> de la domo.</i><cite class="fonto" data-tde="malnova-testamento,ar2342,mtlibro17"><abbr title="Ester, ĉapitro 5 ⇗ Alklaku por vidi la kuntekston en la Tekstaro de Esperanto">Es.5</abbr></cite> = <i>... fronte al la enirejo ...</i> <i>... vidalvide al la enirejo ...</i></p></li>

<li><p id="i-hlb"><i>Ŝi sidis senmove <strong>kontraŭ la estingiĝanta fajrejo</strong> kaj meditis.</i><cite class="fonto" data-tde="marta,as96,Marta-2"><abbr title="Marta, paĝo 13 ⇗ Alklaku por vidi la kuntekston en la Tekstaro de Esperanto">M.13</abbr></cite> Ŝia antaŭa flanko estis turnita al la fajrejo.</p></li>

<li><p id="i-mnf"><i>Aranĝis sin la Izraelidoj kaj la Filiŝtoj, fronton <strong>kontraŭ fronto</strong>.</i><cite class="fonto" data-tde="malnova-testamento,ar1650,mtlibro9"><abbr title="Samuel 1, ĉapitro 17 ⇗ Alklaku por vidi la kuntekston en la Tekstaro de Esperanto">Sm1.17</abbr></cite></p></li>

<li><p id="i-4vu"><i>La pordegoj de la interna korto estis <strong>kontraŭ la pordegoj norda kaj orienta</strong>.</i><cite class="fonto" data-tde="malnova-testamento,ar12998,mtlibro26"><abbr title="Jeĥezkel, ĉapitro 40 ⇗ Alklaku por vidi la kuntekston en la Tekstaro de Esperanto">Jĥ.40</abbr></cite></p></li>

<li><p id="i-ljd"><i>Li mezuris la longon de la konstruaĵo <strong>kontraŭ la placo</strong>, kiu estis malantaŭe.</i><cite class="fonto" data-tde="malnova-testamento,ar13003,mtlibro26"><abbr title="Jeĥezkel, ĉapitro 41 ⇗ Alklaku por vidi la kuntekston en la Tekstaro de Esperanto">Jĥ.41</abbr></cite> Li mezuris tiun flankon, kiu estis direktita al la placo.</p></li>

<li><p id="i-3bb"><i>Inter la pasejoj<span class="ellasita-parto"> <span data-teksto=", tra kiuj Jonatan volis transiri al la garnizono de la Filiŝtoj,">[...]</span></span> estis pinta roko sur unu flanko kaj pinta roko sur la dua flanko<span class="ellasita-parto"> <span data-teksto="; la nomo de unu estis Bocec, kaj la nomo de la dua estis Sene">[...]</span></span>. Unu roko elstaris norde <strong>kontraŭ <span lang="he" class="kursive">Miĥmaŝ</span></strong>, kaj la dua sude <strong>kontraŭ <span lang="he" class="kursive">Geba</span></strong>.</i><cite class="fonto" data-tde="malnova-testamento,ar1635,mtlibro9"><abbr title="Samuel 1, ĉapitro 14 ⇗ Alklaku por vidi la kuntekston en la Tekstaro de Esperanto">Sm1.14</abbr></cite> La pintoj de la du rokoj estis direktitaj al la du respektivaj lokoj.</p></li>

<li><p id="i-a3g"><i>La Eternulo paroladis kun Moseo vizaĝon <strong>kontraŭ vizaĝo</strong>, kiel parolas homo kun sia amiko.</i><cite class="fonto" data-tde="malnova-testamento,ar426,mtlibro2"><abbr title="Eliro, ĉapitro 33 ⇗ Alklaku por vidi la kuntekston en la Tekstaro de Esperanto">Er.33</abbr></cite></p></li>

</ul>

</section>

<section class="sek2">

<h3 id="i-mf5">Ŝanĝo en kontraŭan pozicion <a class="permo" rel="bookmark" title="Legosigno" href="kontrau.html#i-mf5">«</a></h3>

<p id="i-kvr" class="tenu">Por montri ŝanĝon de direkto, turniĝon al nova direkto, oni uzas <i>kontraŭ</i> plus N-finaĵon:</p>

<ul id="i-c9k" class="ekzlisto">

<li><p id="i-bmo"><i>Li levis la vizaĝon <strong>kontraŭ la plafonon</strong> kaj ridis laŭte kaj longe.</i><cite class="fonto" data-tde="marta,as1160,Marta-11"><abbr title="Marta, paĝo 163 ⇗ Alklaku por vidi la kuntekston en la Tekstaro de Esperanto">M.163</abbr></cite> Unue lia vizaĝo estis turnita en alia direkto. Poste li levis ĝin tiel, ke ĝi estis direktita kontraŭ la plafono.</p></li>

<li><p id="i-goc"><i><span lang="pl" class="kursive">Zminska</span> levis <strong>kontraŭ la junan virinon</strong> siajn okulojn.</i><cite class="fonto" data-tde="marta,as234,Marta-2"><abbr title="Marta, paĝo 32 ⇗ Alklaku por vidi la kuntekston en la Tekstaro de Esperanto">M.32</abbr></cite></p></li>

</ul>

<p id="i-fhf" class="tenu">Sed se temas pri movo al ia loko, kie la movita afero havas direkton kontraŭ io, oni uzas <i>kontraŭ</i> sen N-finaĵo, ĉar tiam <i>kontraŭ</i> ne montras turniĝon al nova direkto:</p>

<ul id="i-1l2" class="ekzlisto">

<li><p id="i-utb"><i>Starigu la tablon ekster la kurteno, kaj la kandelabron <strong>kontraŭ la tablo</strong>, en la suda parto de la tabernaklo.</i><cite class="fonto" data-tde="malnova-testamento,ar403,mtlibro2"><abbr title="Eliro, ĉapitro 26 ⇗ Alklaku por vidi la kuntekston en la Tekstaro de Esperanto">Er.26</abbr></cite> Oni metu la kandelabron en certan lokon. Tie ĝi staru kontraŭ la tablo.</p></li>

<li><p id="i-gcs"><i>Prenu ĉiujn estrojn de la popolo kaj pendigu ilin al la Eternulo <strong>kontraŭ la suno</strong>.</i><cite class="fonto" data-tde="malnova-testamento,ar812,mtlibro4"><abbr title="Nombroj, ĉapitro 25 ⇗ Alklaku por vidi la kuntekston en la Tekstaro de Esperanto">Nm.25</abbr></cite></p></li>

<li><p id="i-9hm"><i>Li stariĝis antaŭ la altaro de la Eternulo <strong>kontraŭ la tuta komunumo de Izrael</strong>.</i><cite class="fonto" data-tde="malnova-testamento,ar2232,mtlibro14"><abbr title="Kroniko 2, ĉapitro 6 ⇗ Alklaku por vidi la kuntekston en la Tekstaro de Esperanto">Kr2.6</abbr></cite></p></li>

</ul>

</section>

<section class="sek2">

<h3 id="i-8hf">Movo kun direkto <a class="permo" rel="bookmark" title="Legosigno" href="kontrau.html#i-8hf">«</a></h3>

<p id="i-i5p" class="tenu">Kune kun movaj verboj <i>kontraŭ</i> montras ion, direkte al kio io moviĝas:</p>

<ul id="i-1cb" class="ekzlisto">

<li><p id="i-s28"><i>Unu homa figuro venis <strong>kontraŭ li</strong>.</i><cite class="fonto" data-tde="la-batalo-de-l-vivo,ag475,la-batalo-parto-2"><abbr title="La batalo de l’ vivo, paĝo 77 ⇗ Alklaku por vidi la kuntekston en la Tekstaro de Esperanto">BV.77</abbr></cite></p></li>

<li><p id="i-gt4"><i>Ili promenis man-en-mane <strong>kontraŭ la leviĝanta suno</strong>.</i></p></li>

</ul>

<p id="i-tka">En tiaj frazoj oni pli ofte uzas <i>direkte al</i>, <i>renkonte al</i> aŭ simile.</p>

<p id="i-laj" class="tenu">Por montri, ke kontraŭmovo atingas sian celon, kaj kuntuŝiĝas kun ĝi, oni povas uzi <i>kontraŭ</i> plus N-finaĵon:</p>

<ul id="i-j32" class="ekzlisto">

<li><p id="i-2ko"><i>Sovaĝa hajlo flugas <strong>kontraŭ liajn tempiojn</strong>.</i><cite class="fonto" data-tde="la-rabistoj,da1792,la-rabistoj-4"><abbr title="La Rabistoj, paĝo 106 ⇗ Alklaku por vidi la kuntekston en la Tekstaro de Esperanto">Rt.106</abbr></cite> La hajlo trafas la tempiojn.</p></li>

<li><p id="i-drz"><i>La salmo saltos <strong>kontraŭ la falantan akvon</strong> kaj frapos sin <strong>kontraŭ la ŝtonajn murojn</strong>.</i><cite class="fonto" data-tde="fabeloj-de-andersen-2,n816,monteto-de-elfoj"><abbr title="Fabeloj de Andersen 2, paĝo 97 ⇗ Alklaku por vidi la kuntekston en la Tekstaro de Esperanto">FA2.97</abbr></cite></p></li>

<li><p id="i-7l8"><i>Ĉiu el ili povis ĵeti ŝtonon <strong>kontraŭ haron</strong>, kaj ne maltrafi.</i><cite class="fonto" data-tde="malnova-testamento,ar1549,mtlibro7"><abbr title="Juĝistoj, ĉapitro 20 ⇗ Alklaku por vidi la kuntekston en la Tekstaro de Esperanto">Jĝ.20</abbr></cite></p></li>

</ul>

<p id="i-5dp" class="tenu">Se la kunteksto permesas, aŭ se la kuntuŝiĝo ne estas grava, oni povas uzi <i>kontraŭ</i> sen N-finaĵo:</p>

<ul id="i-rp7" class="ekzlisto">

<li><p id="i-mg5"><i>La akvo en ĝi<span class="klariga-aldono"> [= la torento]</span> fluis tiel brue, ke estis tre malfacile naĝi <strong>kontraŭ la fluado</strong>.</i><cite class="fonto" data-tde="fabeloj-de-andersen-1,m101,malgranda-niko-kaj-granda-niko"><abbr title="Fabeloj de Andersen 1, paĝo 18 ⇗ Alklaku por vidi la kuntekston en la Tekstaro de Esperanto">FA1.18</abbr></cite> La malo estas <i>kun la fluado</i> aŭ <i>laŭ la fluado</i>.</p></li>

<li><p id="i-zob"><i>Mi ekfrotis alumeton <strong>kontraŭ la muro</strong>.</i><cite class="fonto" data-tde="fabeloj-de-andersen-3,o145,historio"><abbr title="Fabeloj de Andersen 3, paĝo 15 ⇗ Alklaku por vidi la kuntekston en la Tekstaro de Esperanto">FA3.15</abbr></cite></p></li>

<li><p id="i-z4g"><i>Por la nokto oni starigis la kofrojn <strong>kontraŭ la pordo</strong>.</i><cite class="fonto" data-tde="fabeloj-de-andersen-1,m705,galoshoj-de-felicho"><abbr title="Fabeloj de Andersen 1, paĝo 143 ⇗ Alklaku por vidi la kuntekston en la Tekstaro de Esperanto">FA1.143</abbr></cite></p></li>

</ul>

<p id="i-89v">Komparu kun similaj uzoj de <a href="chirkau.html#i-2h8"><i>ĉirkaŭ</i></a>, <a href="preter.html#i-arh"><i>preter</i></a>, <a href="tra.html#i-riz"><i>tra</i></a> kaj <a href="trans.html#i-3tt"><i>trans</i></a>.</p>

</section>

<section class="sek2">

<h3 id="i-kjn">Malamika ago aŭ intenco <a class="permo" rel="bookmark" title="Legosigno" href="kontrau.html#i-kjn">«</a></h3>

<p id="i-oco" class="tenu">Ofte <i>kontraŭ</i> montras malamikecon, malfavorecon, negativecon k.s.:</p>

<ul id="i-r9m" class="ekzlisto">

<li><p id="i-3ue"><i>La junulo aliĝis al nia militistaro kaj kuraĝe batalis kune kun ni <strong>kontraŭ niaj malamikoj</strong>.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite></p></li>

<li><p id="i-36p"><i>Vi blasfemas, <span lang="he" class="kursive">Isaak</span>, <strong>kontraŭ la sola Dio</strong>.</i><cite class="fonto" data-tde="la-rabeno-de-bahharahh,ce113"><abbr title="La Rabeno de Baĥaraĥ, paĝo 45 ⇗ Alklaku por vidi la kuntekston en la Tekstaro de Esperanto">Rn.45</abbr></cite></p></li>

<li><p id="i-9f8"><i><span lang="he" class="kursive">David</span> eksciis, ke <span lang="he" class="kursive">Saul</span> intencas malbonon <strong>kontraŭ li</strong>.</i><cite class="fonto" data-tde="malnova-testamento,ar1676,mtlibro9"><abbr title="Samuel 1, ĉapitro 23 ⇗ Alklaku por vidi la kuntekston en la Tekstaro de Esperanto">Sm1.23</abbr></cite></p></li>

<li><p id="i-9ga"><i>Mi ne devas agi <strong>kontraŭ mia konscienco</strong>.</i><cite class="fonto" data-tde="marta,as427,Marta-3"><abbr title="Marta, paĝo 58 ⇗ Alklaku por vidi la kuntekston en la Tekstaro de Esperanto">M.58</abbr></cite> La malo estas <i>laŭ mia konscienco</i>.</p></li>

<li><p id="i-mh5"><i>Mi estas <strong>kontraŭ via opinio</strong> (<strong>kontraŭ vi</strong>).</i> La malo estas <i>por via opinio</i>, <i>por vi</i>.</p></li>

</ul>

<p id="i-kla" class="tenu">Se kun malamika signifo miksiĝas ideo de moviĝo, kiu atingas sian celon, oni uzas <i>kontraŭ</i> plus N-finaĵon:</p>

<ul id="i-5i2" class="ekzlisto">

<li><p id="i-bhm"><i>Vi iras <strong>kontraŭ min</strong> kun glavo, lanco, kaj ŝildo; kaj mi iras <strong>kontraŭ vin</strong> en la nomo de la Eternulo.</i><cite class="fonto" data-tde="malnova-testamento,ar1650,mtlibro9"><abbr title="Samuel 1, ĉapitro 17 ⇗ Alklaku por vidi la kuntekston en la Tekstaro de Esperanto">Sm1.17</abbr></cite></p></li>

<li><p id="i-uou"><i>Ili venis en <span lang="he" class="kursive">Laiŝon</span>, <strong>kontraŭ la popolon trankvilan kaj senzorgan</strong>, kaj venkobatis ĝin per la glavo.</i><cite class="fonto" data-tde="malnova-testamento,ar1546,mtlibro7"><abbr title="Juĝistoj, ĉapitro 18 ⇗ Alklaku por vidi la kuntekston en la Tekstaro de Esperanto">Jĝ.18</abbr></cite></p></li>

<li><p id="i-ehk"><i>Li iris milite <strong>kontraŭ ĉiujn siajn najbarojn</strong> kaj venkis ilin ĉiujn.</i><cite class="fonto" data-tde="fabeloj-de-andersen-4,p360,malbona-princo"><abbr title="Fabeloj de Andersen 4, paĝo 72 ⇗ Alklaku por vidi la kuntekston en la Tekstaro de Esperanto">FA4.72</abbr></cite></p></li>

</ul>

</section>

<section class="sek2">

<h3 id="i-s4c">Forigo aŭ defendo de malbono <a class="permo" rel="bookmark" title="Legosigno" href="kontrau.html#i-s4c">«</a></h3>

<p id="i-fpb" class="tenu"><i>Kontraŭ</i> povas montri malbonaĵon, kiam temas pri defendo, forigo aŭ ŝirmo de tiu malbonaĵo:</p>

<ul id="i-t4v" class="ekzlisto">

<li><p id="i-dva"><i>La Eternulo, kiu savis min <strong>kontraŭ leono</strong> kaj <strong>kontraŭ urso</strong>, savos min <strong>kontraŭ ĉi tiu Filiŝto</strong>.</i><cite class="fonto" data-tde="malnova-testamento,ar1650,mtlibro9"><abbr title="Samuel 1, ĉapitro 17 ⇗ Alklaku por vidi la kuntekston en la Tekstaro de Esperanto">Sm1.17</abbr></cite></p></li>

<li><p id="i-s31"><i>Por ŝirmi sin <strong>kontraŭ la suno</strong>, ŝi havis sur si grandan ĉapelon.</i><cite class="fonto" data-tde="fabeloj-de-andersen-2,n514,negha-reghino"><abbr title="Fabeloj de Andersen 2, paĝo 56 ⇗ Alklaku por vidi la kuntekston en la Tekstaro de Esperanto">FA2.56</abbr></cite></p></li>

<li><p id="i-c6d"><i>Li savis nin <strong>kontraŭ la manoj</strong> de malamikoj kaj <strong>kontraŭ insidantoj</strong> ĉe la vojo.</i><cite class="fonto" data-tde="malnova-testamento,ar2309,mtlibro15"><abbr title="Ezra, ĉapitro 8 ⇗ Alklaku por vidi la kuntekston en la Tekstaro de Esperanto">Ez.8</abbr></cite></p></li>

</ul>

<p id="i-4aa" class="tenu">Iafoje oni ankaŭ povas uzi <a href="../de/verbo.html"><i>de</i> aŭ <i>disde</i></a> en tiaj frazoj, sed ofte nur <i>kontraŭ</i> taŭgas:</p>

<ul id="i-z3v" class="ekzlisto">

<li><p id="i-ol1"><i>Vi iru kaj forportu hejmen la grenon, kiun vi aĉetis <strong>kontraŭ la malsato</strong>.</i><cite class="fonto" data-tde="malnova-testamento,ar147,mtlibro1"><abbr title="Genezo, ĉapitro 42 ⇗ Alklaku por vidi la kuntekston en la Tekstaro de Esperanto">Gn.42</abbr></cite> Nur <i>kontraŭ</i> montras, ke la greno helpu forigi la malsaton. <i>...(dis)de la malsato</i> estus nekomprenebla.</p></li>

<li><p id="i-r57"><i>Laboro <span class="ellasita-parto"><span data-teksto="ĝustmaniere entreprenata kaj juste rekompencata">[...]</span></span> estas la plej efika, eble la sola efika higiena rimedo <strong>kontraŭ malsanoj de la korpo kaj spirito</strong>.</i><cite class="fonto" data-tde="marta,as1399,Marta-13"><abbr title="Marta, paĝo 193 ⇗ Alklaku por vidi la kuntekston en la Tekstaro de Esperanto">M.193</abbr></cite></p></li>

</ul>

</section>

<section class="sek2">

<h3 id="i-94g">Interŝanĝo <a class="permo" rel="bookmark" title="Legosigno" href="kontrau.html#i-94g">«</a></h3>

<p id="i-4h2" class="tenu"><i>Kontraŭ</i> povas montri ion, kion oni donas aŭ ricevas interŝanĝe:</p>

<ul id="i-72d" class="ekzlisto">

<li><p id="i-9jk"><i>Damasko donadis al vi komerce <strong>kontraŭ la multo de viaj faritaĵoj</strong> multe da diversaj valoraĵoj, vinon el <span lang="he" class="kursive">Ĥelbon</span>, kaj plej blankan lanon.</i><cite class="fonto" data-tde="malnova-testamento,ar12960,mtlibro26"><abbr title="Jeĥezkel, ĉapitro 27 ⇗ Alklaku por vidi la kuntekston en la Tekstaro de Esperanto">Jĥ.27</abbr></cite> Okazis interŝanĝo inter vi kaj Damasko. Vi donis viajn faritaĵojn, kaj Damasko donis diversajn valoraĵojn.</p></li>

<li><p id="i-r9j"><i>Ĝia mastrino proponadis siajn konsilojn, klarigojn kaj rilatojn al tiuj, kiuj ilin postuladis de ŝi, interŝanĝe <strong>kontraŭ reciproka servo</strong> en formo de mono.</i><cite class="fonto" data-tde="marta,as131,Marta-2"><abbr title="Marta, paĝo 20 ⇗ Alklaku por vidi la kuntekston en la Tekstaro de Esperanto">M.20</abbr></cite></p></li>

<li><p id="i-ieo"><i>Li renkontis du lernejkamaradojn el pli alta klaso, kiuj aĉetis de li la birdon <strong>kontraŭ kelke da spesdekoj</strong>.</i><cite class="fonto" data-tde="fabeloj-de-andersen-1,m672,galoshoj-de-felicho"><abbr title="Fabeloj de Andersen 1, paĝo 138 ⇗ Alklaku por vidi la kuntekston en la Tekstaro de Esperanto">FA1.138</abbr></cite></p></li>

</ul>

<p id="i-ce4">Por tiu signifo oni uzas pli ofte <a href="../aliaj_rolvortetoj/por.html#i-o9u"><i>por</i></a>. Ŝajnas bone uzi <i>por</i>, kiam temas klare pri vendo kaj aĉeto, kaj <i>kontraŭ</i>, kiam temas pri alispeca interŝanĝo, sed ofte ne estas eble distingi precize.</p>

<p id="i-6vb" class="tenu"><i>Kontraŭ</i> povas ĉe la verbo <i>ŝanĝi</i> montri ion, kion oni prenas anstataŭ alia afero:</p>

<ul id="i-dvp" class="ekzlisto">

<li><p id="i-gme"><i>La ĉifonojn, kiujn li portas sur si, mi ne ŝanĝus <strong>kontraŭ la purpuro</strong> de reĝoj.</i><cite class="fonto" data-tde="la-rabistoj,da515,la-rabistoj-1"><abbr title="La Rabistoj, paĝo 35 ⇗ Alklaku por vidi la kuntekston en la Tekstaro de Esperanto">Rt.35</abbr></cite> = <i>... mi ne prenus anstataŭe la purpuron de reĝoj.</i></p></li>

<li><p id="i-nav"><i>Oni ne povas ŝanĝi ĝin <strong>kontraŭ vazoj</strong> el pura oro.</i><cite class="fonto" data-tde="malnova-testamento,ar3590,mtlibro18"><abbr title="Ijob, ĉapitro 28 ⇗ Alklaku por vidi la kuntekston en la Tekstaro de Esperanto">Ij.28</abbr></cite></p></li>

</ul>

<p id="i-vtb">Ĉe la verbo <i>anstataŭigi</i> oni ne uzas <i>kontraŭ</i> sed <a href="../aliaj_rolvortetoj/per.html"><i>per</i></a>: <i>Ĉiu pli granda magazeno por siaj bezonoj uzas virojn, kaj kiu iam provis anstataŭigi ilin <strong>per virinoj</strong>, havis grandan malprofiton.</i><cite class="fonto" data-tde="marta,as643,Marta-5"><abbr title="Marta, paĝo 89 ⇗ Alklaku por vidi la kuntekston en la Tekstaro de Esperanto">M.89</abbr></cite></p>

</section>

<section class="sek2">

<h3 id="i-fsf">Direkto de sento aŭ ago <a class="permo" rel="bookmark" title="Legosigno" href="kontrau.html#i-fsf">«</a></h3>

<p id="i-6pz" class="tenu"><i>Kontraŭ</i> povas montri personon aŭ alian aferon, al kiu direktiĝas sento aŭ ago. <i>Kontraŭ</i> estas uzata precipe ĉe <a href="kontrau.html#i-kjn">malamikaj sentoj kaj agoj</a>, sed ankaŭ ĉe neŭtralaj aŭ eĉ amikaj. Oni ofte ankaŭ povas uzi <a href="../direktaj_rolvortetoj/al.html"><i>al</i></a>:</p>

<ul id="i-4mj" class="ekzlisto">

<li><p id="i-8pl"><i>Tiu ĉi patrino varmege amis sian pli maljunan filinon, kaj en tiu sama tempo ŝi havis teruran malamon <strong>kontraŭ la pli juna</strong>.</i><cite class="fonto" data-tde="fundamenta-ekzercaro,s24"><abbr title="Ekzercaro de la Fundamento, ekzerco 13 ⇗ Alklaku por vidi la kuntekston en la Tekstaro de Esperanto">FE.13</abbr></cite></p></li>

<li><p id="i-iau"><i>Asa ekkoleris <strong>kontraŭ la antaŭvidisto</strong> kaj metis lin en malliberejon.</i><cite class="fonto" data-tde="malnova-testamento,ar2248,mtlibro14"><abbr title="Kroniko 2, ĉapitro 16 ⇗ Alklaku por vidi la kuntekston en la Tekstaro de Esperanto">Kr2.16</abbr></cite></p></li>

<li><p id="i-nnr"><i><strong>Kontraŭ tiu homo</strong>, kun kiu ŝi parolis, ŝi sentas ian ĉagrenon.</i><cite class="fonto" data-tde="marta,as1285,Marta-12"><abbr title="Marta, paĝo 179 ⇗ Alklaku por vidi la kuntekston en la Tekstaro de Esperanto">M.179</abbr></cite></p></li>

<li><p id="i-s4h"><i>Ankaŭ Amalio estas ne indiferenta <strong>kontraŭ li</strong>!</i><cite class="fonto" data-tde="la-rabistoj,da1555,la-rabistoj-4"><abbr title="La Rabistoj, paĝo 93 ⇗ Alklaku por vidi la kuntekston en la Tekstaro de Esperanto">Rt.93</abbr></cite> Se oni uzus ĉi tie <i>al</i>, temus pri lia sento pri Amalio. Nun temas pri ŝia sento pri li. Tion kaŭzas la dusenceco de <i>indiferenta</i>, kiu jen montras econ de seninteresaĵo, jen senton ĉe iu, kiu ne interesiĝas pri io.</p></li>

<li><p id="i-vli"><i>Estu sinceraj <strong>kontraŭ mi</strong>.</i><cite class="fonto" data-tde="hamleto,bx873"><abbr title="Hamleto, paĝo 60 ⇗ Alklaku por vidi la kuntekston en la Tekstaro de Esperanto">H.60</abbr></cite></p></li>

<li><p id="i-4go"><i>Interkonsentigi ĉiujn opiniojn estas neeble kaj tial ni devas esti indulgaj unu <strong>kontraŭ aliaj</strong>.</i><cite class="fonto" data-tde="originala-verkaro,dm1911"><abbr title="Originala Verkaro, paĝo 531 ⇗ Alklaku por vidi la kuntekston en la Tekstaro de Esperanto">OV.531</abbr></cite></p></li>

</ul>

<p id="i-fcj" class="tenu">Por akcenti, ke la sento ekestas, ke temas pri ŝanĝo de stato, oni povas uzi <i>kontraŭ</i> plus N-finaĵon:</p>

<ul id="i-k7v" class="ekzlisto">

<li><p id="i-3uh"><i>Povas ekflami la kolero de la Eternulo, via Dio, <strong>kontraŭ vin</strong>, kaj Li ekstermos vin de sur la tero.</i><cite class="fonto" data-tde="malnova-testamento,ar894,mtlibro5"><abbr title="Readmono, ĉapitro 6 ⇗ Alklaku por vidi la kuntekston en la Tekstaro de Esperanto">Re.6</abbr></cite></p></li>

</ul>

</section>

<section class="sek2">

<h3 id="i-3s1">Komparo <a class="permo" rel="bookmark" title="Legosigno" href="kontrau.html#i-3s1">«</a></h3>

<p id="i-kvh" class="tenu"><i>Kontraŭ</i> iafoje signifas “kompare kun”:</p>

<ul id="i-2g9" class="ekzlisto">

<li><p id="i-8n2"><i>Mi ne forpelos ilin de antaŭ vi en unu jaro, por ke la tero ne fariĝu senhoma kaj por ke ne multiĝu <strong>kontraŭ vi</strong> la bestoj de la kampo.</i><cite class="fonto" data-tde="malnova-testamento,ar394,mtlibro2"><abbr title="Eliro, ĉapitro 23 ⇗ Alklaku por vidi la kuntekston en la Tekstaro de Esperanto">Er.23</abbr></cite> = <i>... por ke la bestoj ne fariĝu multaj kompare kun vi.</i></p></li>

<li><p id="i-tri"><i>La Eternulo, la Dio de viaj patroj, multigu vin miloble <strong>kontraŭ via nuna nombro</strong>.</i><cite class="fonto" data-tde="malnova-testamento,ar866,mtlibro5"><abbr title="Readmono, ĉapitro 1 ⇗ Alklaku por vidi la kuntekston en la Tekstaro de Esperanto">Re.1</abbr></cite></p></li>

<li><p id="i-a73"><i><strong>Kontraŭ tuta kohorto</strong> eĉ Herkulo estas malforta.</i><cite class="fonto" data-tde="proverbaro-esperanta,bh635"><abbr title="Proverbaro Esperanta, proverbo 624 ⇗ Alklaku por vidi la kuntekston en la Tekstaro de Esperanto">PE.624</abbr></cite> = <i>Kompare kun tuta kohorto ...</i> Oni povas ĉi tie kompreni ankaŭ malamikan agon en <i>kontraŭ</i>: <i>En batalo kontraŭ tuta kohorto ...</i></p></li>

<li><p id="i-ea7"><i>Germanujo fariĝos respubliko, <strong>kontraŭ kiu</strong> Romo kaj Sparto estos monaĥinejoj.</i><cite class="fonto" data-tde="la-rabistoj,da177,la-rabistoj-1"><abbr title="La Rabistoj, paĝo 17 ⇗ Alklaku por vidi la kuntekston en la Tekstaro de Esperanto">Rt.17</abbr></cite> = <i>... kompare kun kiu Romo kaj Sparto estos monaĥinejoj.</i></p></li>

</ul>

</section>

<section class="sek2">

<h3 id="i-clp">Vortfarado <a class="permo" rel="bookmark" title="Legosigno" href="kontrau.html#i-clp">«</a></h3>

<ul id="j-4fh" class="ekzlisto">

<li><p id="i-c7u"><i>Kontraŭa</i> = “tia, ke ĝi estas kontraŭ io”: <i>Li ne scias, kiu loĝas en la <strong>kontraŭa</strong> domo.</i><cite class="fonto" data-tde="fabeloj-de-andersen-2,n1050,la-ombro"><abbr title="Fabeloj de Andersen 2, paĝo 134 ⇗ Alklaku por vidi la kuntekston en la Tekstaro de Esperanto">FA2.134</abbr></cite> <i>Ili iris, sed ĝuste en la direkto ĝuste <strong>kontraŭa</strong> al tiu, en kiu ili devus iri.</i><cite class="fonto" data-tde="fabeloj-de-andersen-3,o694,ib-kaj-malgranda-kristino"><abbr title="Fabeloj de Andersen 3, paĝo 89 ⇗ Alklaku por vidi la kuntekston en la Tekstaro de Esperanto">FA3.89</abbr></cite> <i>Eble tio estos <strong>kontraŭa</strong> al la kristana favorkoreco?</i><cite class="fonto" data-tde="marta,as1225,Marta-11"><abbr title="Marta, paĝo 171 ⇗ Alklaku por vidi la kuntekston en la Tekstaro de Esperanto">M.171</abbr></cite></p></li>

<li><p id="i-7od"><i>Kontraŭe</i> = 1. “En kontraŭa pozicio aŭ direkto”: <i>La reĝo kaj la reĝino sidis sur belega trono, ĝuste <strong>kontraŭe</strong> de la juĝistoj kaj de la tuta konsilistaro.</i><cite class="fonto" data-tde="fabeloj-de-andersen-1,m48,fajrilo"><abbr title="Fabeloj de Andersen 1, paĝo 12 ⇗ Alklaku por vidi la kuntekston en la Tekstaro de Esperanto">FA1.12</abbr></cite> <i>La vento blovas <strong>kontraŭe</strong>.</i> 2. “Kun kontraŭa volo, senco aŭ intenco”: <i>Ili agis <strong>kontraŭe</strong> al la leĝoj.</i> 3. “Tute alie, tute male” (uzata kvazaŭ propra frazo): <i>Mi havas nenian plendon kontraŭ li, <strong>kontraŭe</strong>, mi estas danka al li.</i><cite class="fonto" data-tde="marta,as1087,Marta-10"><abbr title="Marta, paĝo 153 ⇗ Alklaku por vidi la kuntekston en la Tekstaro de Esperanto">M.153</abbr></cite></p></li>

<li><p id="i-ztv"><i>Kontraŭi</i> = “havi kontraŭan volon”: <i>Ŝi <strong>kontraŭis</strong> al ilia propono.</i></p></li>

<li><p id="i-gkf"><i>Kontraŭiĝi</i> = “ekhavi kontraŭan volon”: <i>Ne <strong>kontraŭiĝu</strong> al nia feliĉo<span class="ellasita-parto"> <span data-teksto=", benu la konstantan amon">[...]</span></span>!</i><cite class="fonto" data-tde="la-revizoro,am1659,la-revizoro-akto-4"><abbr title="La Revizoro, paĝo 77 ⇗ Alklaku por vidi la kuntekston en la Tekstaro de Esperanto">Rz.77</abbr></cite></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/rolmontriloj/rolvortetoj/lokaj_rolvortetoj/kontrau.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/rolmontriloj/rolvortetoj/lokaj_rolvortetoj/kontrau.html">H-skribo</a></li><li><a href="https://x.bertilow.com/pmeg/gramatiko/rolmontriloj/rolvortetoj/lokaj_rolvortetoj/kontrau.html">X-kodo</a></li></ul></footer><!--[if gte IE 9]><!-->
<script src="../../../../../js/js__1718959917.js"></script>
<!--<![endif]-->
</body>
</html>