<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Tabelvortoj je O</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Tabelvortoj je U" href="tabelvortoj_u.html">
	<link rel="Next" title="Tabelvortoj je A" href="tabelvortoj_a.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="tabelvortoj_o.html">	
	<link rel="Alternate" hreflang="eo" href="tabelvortoj_o.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/oa-vortecaj_vortetoj/tabelvortoj_o.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/oa-vortecaj_vortetoj/tabelvortoj_o.html">	
	<link rel="Alternate" hreflang="x-default" href="tabelvortoj_o.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="tabelvortoj_o.html">Tabelvortoj je O</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="tabelvortoj_u.html" title="Tabelvortoj je U">Antaŭa paĝo</a></li><li id="PMEGSEKVA"><a rel="next" href="tabelvortoj_a.html" title="Tabelvortoj je A">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">O-vortecaj kaj A-vortecaj vortetoj</a> / </span></div>

<section class="sek1">

<h2 id="i-8pa"><span class="par">15.2.</span> Tabelvortoj je O</h2>

<table id="i-vcu" class="tabelvortojdifinolisto">

<tbody>

<tr>

<th id="i-9kh"><a href="tabelvortoj_o.html#i-c3b"><i>kio</i></a></th>

<td>kiu afero, kia afero</td>

</tr>

<tr>

<th id="i-8d1"><a href="tabelvortoj_o.html#i-1b4"><i>tio</i></a></th>

<td>tiu afero, tia afero</td>

</tr>

<tr>

<th id="i-hlc"><a href="tabelvortoj_o.html#i-a56"><i>io</i></a></th>

<td>iu afero, ia afero</td>

</tr>

<tr>

<th id="i-9um"><a href="tabelvortoj_o.html#i-37r"><i>ĉio</i></a></th>

<td>ĉiu afero, ĉia afero</td>

</tr>

<tr>

<th id="i-2lt"><a href="tabelvortoj_o.html#i-51m"><i>nenio</i></a></th>

<td>neniu afero, nenia afero</td>

</tr>

</tbody>

</table>

<p id="i-ecp">La tabelvortoj je O montras aferon, kiun oni ne povas precize nomi per O-vorto. Ĉi tie la ĝenerala vorto “afero” estas uzata kiel klarigo, sed la signifo estas eĉ pli ĝenerala. La tabelvortoj je O estas uzataj ankaŭ por reprezenti ion abstraktan, kion oni esprimis per tuta frazo.</p>

<p id="i-sl3">Legu pri <a href="tabelvortoj_u.html#i-afc">la diferenco inter tabelvortoj je O kaj tabelvortoj je U</a>.</p>

<p id="i-bup">La tabelvortoj je O povas ricevi N-finaĵon, sed normale ili ne ricevas J-finaĵon, ĉar ili esprimas ĝeneralan tuton.</p>

<p id="i-8on">Rektaj priskriboj de tabelvortoj je O staras ĉiam post la tabelvorto: <i>io bona</i>, <i>kion novan</i>, <i>ĉio grava</i> k.s.</p>

<section class="sek2">

<h3 id="i-c3b"><i>Kio</i> <a class="permo" rel="bookmark" title="Legosigno" href="tabelvortoj_o.html#i-c3b">«</a></h3>

<ul id="i-6hr" class="ekzlisto">

<li><p id="i-de3"><i><strong>Kio</strong> brulas?</i><cite class="fonto" data-tde="fundamenta-ekzercaro,s47"><abbr title="Ekzercaro de la Fundamento, ekzerco 31 ⇗ Alklaku por vidi la kuntekston en la Tekstaro de Esperanto">FE.31</abbr></cite> = <i>Kia/kiu afero brulas?</i> Demanda <i>kio</i>.</p></li>

<li><p id="i-g5f"><i><strong>Kion</strong> Dio kreis en la sesa tago?</i><cite class="fonto" data-tde="fundamenta-ekzercaro,s22"><abbr title="Ekzercaro de la Fundamento, ekzerco 12 ⇗ Alklaku por vidi la kuntekston en la Tekstaro de Esperanto">FE.12</abbr></cite></p></li>

<li><p id="i-l96"><i>De <strong>kio</strong> tio ĉi venas, mia filino?</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p></li>

<li><p id="i-eli"><i><strong>Kio</strong> estis liaj lastaj vortoj?</i><cite class="fonto" data-tde="la-rabistoj,da764,la-rabistoj-2"><abbr title="La Rabistoj, paĝo 48 ⇗ Alklaku por vidi la kuntekston en la Tekstaro de Esperanto">Rt.48</abbr></cite></p></li>

<li><p id="i-v14"><i>Nu, <strong>kion</strong> mirindan vi trovis? Nu, <strong>kio</strong> venis al vi en la kapon?</i><cite class="fonto" data-tde="la-revizoro,am1651,la-revizoro-akto-4"><abbr title="La Revizoro, paĝo 77 ⇗ Alklaku por vidi la kuntekston en la Tekstaro de Esperanto">Rz.77</abbr></cite></p></li>

<li><p id="i-8ug"><i><strong>Kion</strong> vi havis, por diri al mi?</i><cite class="fonto" data-tde="la-rabistoj,da23,la-rabistoj-1"><abbr title="La Rabistoj, paĝo 5 ⇗ Alklaku por vidi la kuntekston en la Tekstaro de Esperanto">Rt.5</abbr></cite></p></li>

<li><p id="i-fkm"><i><strong>Kio</strong> do li estas laŭ via opinio?</i><cite class="fonto" data-tde="la-revizoro,am2004,la-revizoro-akto-5"><abbr title="La Revizoro, paĝo 92 ⇗ Alklaku por vidi la kuntekston en la Tekstaro de Esperanto">Rz.92</abbr></cite> Kiam <i>kio</i> rilatas al homo, ĝi normale demandas pri la profesio, la socia rolo aŭ simile, sed ne pri la nomo.</p></li>

<li><p id="i-hz8"><i>Mi neniel povas kompreni, <strong>kion</strong> vi parolas.</i><cite class="fonto" data-tde="fundamenta-ekzercaro,s44"><abbr title="Ekzercaro de la Fundamento, ekzerco 28 ⇗ Alklaku por vidi la kuntekston en la Tekstaro de Esperanto">FE.28</abbr></cite></p></li>

<li><p id="i-n89"><i>Li demandis ŝin, <strong>kion</strong> ŝi faras tie ĉi tute sola kaj pro <strong>kio</strong> ŝi ploras.</i><cite class="fonto" data-tde="fundamenta-ekzercaro,s36"><abbr title="Ekzercaro de la Fundamento, ekzerco 21 ⇗ Alklaku por vidi la kuntekston en la Tekstaro de Esperanto">FE.21</abbr></cite></p></li>

<li><p id="i-z1c"><i>Mi de teruro ne sciis, <strong>kion</strong> fari.</i><cite class="fonto" data-tde="fundamenta-ekzercaro,s54"><abbr title="Ekzercaro de la Fundamento, ekzerco 38 ⇗ Alklaku por vidi la kuntekston en la Tekstaro de Esperanto">FE.38</abbr></cite> Demanda <i>kio</i> en mallongigita subfrazo. = <i>... ne sciis, kion mi faru.</i></p></li>

<li><p id="i-ull"><i>“<strong>Kion</strong> mi vidas!” diris ŝia patrino kun grandega miro. “Ŝajnas al mi, ke el ŝia buŝo elsaltas perloj kaj diamantoj.”</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite> Duone ekkria, duone demanda <i>kio</i>.</p></li>

<li><p id="i-a23"><i>Ho, Dio! <strong>kion</strong> vi faras!</i><cite class="fonto" data-tde="fundamenta-ekzercaro,s42"><abbr title="Ekzercaro de la Fundamento, ekzerco 26 ⇗ Alklaku por vidi la kuntekston en la Tekstaro de Esperanto">FE.26</abbr></cite></p></li>

<li><p id="i-411"><i>La malfeliĉa infano rakontis al ŝi naive <b>ĉion</b>, <strong>kio</strong> okazis al ŝi.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite> Rilata <i>kio</i>. <i>Kio</i> reprezentas la vorton <i>ĉion</i> en la ĉeffrazo.</p></li>

<li><p id="i-d7a"><i>Mi volas, ke <b>tio</b>, <strong>kion</strong> mi diris, estu vera.</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-v1d"><i>Ŝi estas <b>ĉio</b>, <strong>kio</strong> restis al mi sur la tero.</i><cite class="fonto" data-tde="marta,as223,Marta-2"><abbr title="Marta, paĝo 31 ⇗ Alklaku por vidi la kuntekston en la Tekstaro de Esperanto">M.31</abbr></cite></p></li>

<li><p id="i-1vh"><i><b>La sola</b>, <strong>kion</strong> ili deziras, estas nur, ke oni lasu ilin trankvile vivi.</i><cite class="fonto" data-tde="paroladoj-de-zamenhof,bc91"><abbr title="Originala Verkaro, paĝo 370 ⇗ Alklaku por vidi la kuntekston en la Tekstaro de Esperanto">OV.370</abbr></cite></p></li>

<li><p id="i-1ip"><i><b>Ili estis forte lacaj</b>, pri <strong>kio</strong> certe neniu miros.</i><cite class="fonto" data-tde="fabeloj-de-andersen-2,n902,pashtistino-kaj-kamentubisto"><abbr title="Fabeloj de Andersen 2, paĝo 107 ⇗ Alklaku por vidi la kuntekston en la Tekstaro de Esperanto">FA2.107</abbr></cite></p></li>

<li><p id="i-4hv"><i>Li tuj faris, <strong>kion</strong> mi volis.</i><cite class="fonto" data-tde="fundamenta-ekzercaro,s47"><abbr title="Ekzercaro de la Fundamento, ekzerco 31 ⇗ Alklaku por vidi la kuntekston en la Tekstaro de Esperanto">FE.31</abbr></cite> <i>Kion</i> rilatas al subkomprenita <i>tio</i>: <i>... faris <b>tion</b>, <strong>kion</strong> mi volis.</i></p></li>

<li><p id="i-b8c"><i>Ili ne havas, <strong>kion</strong> manĝi, ili ne havas, per <strong>kio</strong> hejti la fornon.</i><cite class="fonto" data-tde="marta,as743,Marta-6"><abbr title="Marta, paĝo 102 ⇗ Alklaku por vidi la kuntekston en la Tekstaro de Esperanto">M.102</abbr></cite> = <i>Ili ne havas <b>ion</b>, <strong>kion</strong> ili povus manĝi, ili ne havas <b>ion</b>, per <strong>kio</strong> ili povus hejti la fornon.</i></p></li>

<li><p id="i-k65"><i><strong>Kio</strong> pri mia frato?</i> = <i>Kio estas pri mia frato?</i> <i>Kio okazis/okazos/okazu pri mia frato?</i></p></li>

</ul>

<section class="sek3">

<h4 id="i-78d">Absoluta <i>kio</i> <a class="permo" rel="bookmark" title="Legosigno" href="tabelvortoj_o.html#i-78d">«</a></h4>

<p id="i-9d2" class="tenu">Zamenhof uzis komence <i>kio(n)</i> en malpreciza E-vorteca rolo, kiu ne estas klarigebla per ordinaraj reguloj. Nun oni povas iafoje uzi tiajn frazojn kiel fiksitajn esprimojn, sed normale oni esprimu sin per aliaj vortoj:</p>

<ul id="i-6g2" class="ekzlisto">

<li><p id="i-8jn"><i>“<strong>Kio</strong> tuŝas mian foreston hodiaŭ vespere, mia kara”, <span class="ellasita-parto"><span data-teksto="diris sinjoro Snitchey, donante la brakon al sia edzino,">[...]</span></span> “la malfeliĉo estis tute sur mia flanko.”</i><cite class="fonto" data-tde="la-batalo-de-l-vivo,ag449,la-batalo-parto-2"><abbr title="La batalo de l’ vivo, paĝo 70 ⇗ Alklaku por vidi la kuntekston en la Tekstaro de Esperanto">BV.70</abbr></cite> = <i>Kiam temas pri mia foresto ...</i></p></li>

<li><p id="i-kf9"><i><strong>Kio</strong> ĝi min interesas?</i><cite class="fonto" data-tde="la-revizoro,am514,la-revizoro-akto-2"><abbr title="La Revizoro, paĝo 30 ⇗ Alklaku por vidi la kuntekston en la Tekstaro de Esperanto">Rz.30</abbr></cite> = <i>Kiel ĝi min interesas?</i></p></li>

<li><p id="i-eua"><i><strong>Kion</strong> ni estas kulpaj?</i><cite class="fonto" data-tde="la-rabistoj,da147,la-rabistoj-1"><abbr title="La Rabistoj, paĝo 14 ⇗ Alklaku por vidi la kuntekston en la Tekstaro de Esperanto">Rt.14</abbr></cite> = <i>Ĉu vere ni estas kulpaj?</i> <i>Pri kio ni estas kulpaj?</i></p></li>

</ul>

</section>

</section>

<section class="sek2">

<h3 id="i-1b4"><i>Tio</i> <a class="permo" rel="bookmark" title="Legosigno" href="tabelvortoj_o.html#i-1b4">«</a></h3>

<ul id="i-kba" class="ekzlisto">

<li><p id="i-nmz"><i>Mi pagos al ŝi por <strong>tio</strong> ĉi!</i><cite class="fonto" data-tde="fundamenta-ekzercaro,s36"><abbr title="Ekzercaro de la Fundamento, ekzerco 21 ⇗ Alklaku por vidi la kuntekston en la Tekstaro de Esperanto">FE.21</abbr></cite> = <i>... por tiu ĉi afero.</i> <i>Tio</i> montras ion okazintan aŭ okazantan.</p></li>

<li><p id="i-p8i"><i><strong>Tio</strong> ĉi estis jam ne simpla pluvo, sed pluvego.</i><cite class="fonto" data-tde="fundamenta-ekzercaro,s54"><abbr title="Ekzercaro de la Fundamento, ekzerco 38 ⇗ Alklaku por vidi la kuntekston en la Tekstaro de Esperanto">FE.38</abbr></cite> <i>Tio</i> montras la veteron.</p></li>

<li><p id="i-n1d"><i><strong>Tio</strong> tiel kortuŝis la soldaton, ke li estis preta plori.</i><cite class="fonto" data-tde="fabeloj-de-andersen-1,m766,persista-stana-soldato"><abbr title="Fabeloj de Andersen 1, paĝo 157 ⇗ Alklaku por vidi la kuntekston en la Tekstaro de Esperanto">FA1.157</abbr></cite> <i>Tio</i> montras ion okazintan.</p></li>

<li><p id="i-4ij"><i><strong>Tio</strong> ĉi estis feino.</i><cite class="fonto" data-tde="fundamenta-ekzercaro,s27"><abbr title="Ekzercaro de la Fundamento, ekzerco 15 ⇗ Alklaku por vidi la kuntekston en la Tekstaro de Esperanto">FE.15</abbr></cite></p></li>

<li><p id="i-9u1"><i><b>Ia figuro</b> staris antaŭ lia lito, <strong>tio</strong> estis la fantomo de lia mortinta edzino.</i><cite class="fonto" data-tde="fabeloj-de-andersen-3,o128,historio"><abbr title="Fabeloj de Andersen 3, paĝo 14 ⇗ Alklaku por vidi la kuntekston en la Tekstaro de Esperanto">FA3.14</abbr></cite></p></li>

<li><p id="i-4ur"><i>La esperantismo celas nur al <strong>tio</strong>, <b>ke ia taŭga kaj vivipova komprenilo inter la popoloj ekzistu</b>.</i><cite class="fonto" data-tde="paroladoj-de-zamenhof,bc129"><abbr title="Originala Verkaro, paĝo 382 ⇗ Alklaku por vidi la kuntekston en la Tekstaro de Esperanto">OV.382</abbr></cite></p></li>

<li><p id="i-lzn"><i>La floroj mallevis siajn kapojn pro <strong>tio</strong>, <b>ke ili estis lacaj de la nokta dancado</b>.</i><cite class="fonto" data-tde="fabeloj-de-andersen-1,m200,floroj-de-la-malgranda-ida"><abbr title="Fabeloj de Andersen 1, paĝo 33 ⇗ Alklaku por vidi la kuntekston en la Tekstaro de Esperanto">FA1.33</abbr></cite></p></li>

<li><p id="i-z6r"><i>La reĝido, kiu vidis, <b>ke el ŝia buŝo eliris kelke da perloj kaj kelke da diamantoj</b>, petis ŝin, ke ŝi diru al li, de kie <strong>tio</strong> ĉi venas.</i><cite class="fonto" data-tde="fundamenta-ekzercaro,s39"><abbr title="Ekzercaro de la Fundamento, ekzerco 23 ⇗ Alklaku por vidi la kuntekston en la Tekstaro de Esperanto">FE.23</abbr></cite></p></li>

<li><p id="i-m61"><i>Antaŭ ol mi transiros al la klarigo de <strong>tio</strong>, <b>kiel mi solvis la supre diritajn problemojn</b>, mi devas peti la leganton mediti iom pri la signifo de tiuj ĉi problemoj.</i><cite class="fonto" data-tde="fundamenta-krestomatio,t1187,fkrestomatio-parto-24"><abbr title="Fundamenta Krestomatio, paĝo 232 ⇗ Alklaku por vidi la kuntekston en la Tekstaro de Esperanto">FK.232</abbr></cite></p></li>

<li><p id="i-hhn"><i><b>Ĉu mi iam revenos al mia projekto aŭ ne</b> – <strong>tion</strong> mi nun ne povas antaŭvidi.</i><cite class="fonto"><abbr title="Leteroj de Zamenhof 2, paĝo 201">L2.201</abbr></cite></p></li>

<li><p id="i-j4a"><i>La pli juna filino, kiu <b>estis la plena portreto de sia patro laŭ sia boneco kaj honesteco</b>, estis krom <strong>tio</strong> unu el la plej belaj knabinoj, kiujn oni povis trovi.</i><cite class="fonto" data-tde="fundamenta-ekzercaro,s21"><abbr title="Ekzercaro de la Fundamento, ekzerco 11 ⇗ Alklaku por vidi la kuntekston en la Tekstaro de Esperanto">FE.11</abbr></cite></p></li>

<li><p id="i-7k4"><i>Certe, mi alportis arĝentan vazon speciale por <strong>tio</strong>, por <b>doni trinki al tiu ĉi sinjorino</b>!</i><cite class="fonto" data-tde="fundamenta-ekzercaro,s33"><abbr title="Ekzercaro de la Fundamento, ekzerco 19 ⇗ Alklaku por vidi la kuntekston en la Tekstaro de Esperanto">FE.19</abbr></cite></p></li>

<li><p id="i-mlj"><i>Ne estas vera eĉ duono de <strong>tio</strong>, <b>kion</b> ili diras.</i><cite class="fonto" data-tde="la-revizoro,am1676,la-revizoro-akto-4"><abbr title="La Revizoro, paĝo 78 ⇗ Alklaku por vidi la kuntekston en la Tekstaro de Esperanto">Rz.78</abbr></cite></p></li>

<li><p id="i-v2t"><i>Por ĉiu tago mi ricevas kvin frankojn, sed por la hodiaŭa tago <b>mi ricevis duoblan pagon</b>, t. e. (= <strong>tio</strong> estas) dek frankojn.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite> <i>Tio estas</i> enkondukas draste mallongigitan frazon: <i>... <strong>tio</strong> estas: mi ricevis dek frankojn.</i></p></li>

</ul>

<p id="i-nab"><a class="dupunkto" href="../subfrazoj/rilataj/ti-forlaso.html#i-vfd">Iafoje kiam ĉeestas rilata <i>kio</i>-subfrazo, <i>tio</i> povas esti forlasata.</a></p>

<section class="sek3">

<h4 id="i-6h8"><i>Tio</i> kaj <i>ĝi</i> <a class="permo" rel="bookmark" title="Legosigno" href="tabelvortoj_o.html#i-6h8">«</a></h4>

<p id="i-2a8" class="tenu">Iafoje oni povas heziti inter <i>tio</i> kaj <a href="../pronomoj/tria.html#i-7he"><i>ĝi</i></a>. Normale oni uzas <i>tio</i> pri io nedifinita, kion oni ne povas aŭ volas nomi per preciza O-vorto. Nepre oni uzu <i>tio</i> por reprezenti ion, kio estis esprimita per tuta frazo. Oni uzas <i>ĝi</i> por io difinita, kiun oni antaŭe esprimis per O-vorto, kaj kion oni povus ripeti per la sama O-vorto kun <i>la</i> aŭ alia difinilo:</p>

<ul id="i-ktn" class="ekzlisto">

<li><p id="i-hvz"><i><b>Ŝi rakontis belan fabelon</b>. <strong>Tio</strong> estis tre amuza.</i> Amuza estis tio, ke ŝi rakontis fabelon. <i>Tio</i> reprezentas la tutan antaŭan frazon.</p></li>

<li><p id="i-pm2"><i>Ŝi rakontis <b>belan fabelon</b>. <strong>Ĝi</strong> estis tre amuza.</i> Amuza estis la fabelo. <i>Ĝi</i> reprezentas la frazparton <i><strong>la</strong> (bela) fabelo</i>.</p></li>

<li><p id="i-mlb"><i>Ĉu <strong>tio</strong> estis vi, kiu tusis, Janjo?</i><cite class="fonto" data-tde="marta,as1401,Marta-13"><abbr title="Marta, paĝo 193 ⇗ Alklaku por vidi la kuntekston en la Tekstaro de Esperanto">M.193</abbr></cite> La parolanto aŭdis sonon nesciante, kio kaŭzis ĝin. <i>Tio</i> do reprezentas malfacile difineblan aferon.</p></li>

<li><p id="i-p34"><i>Mi aŭdis, <b>ke branĉo rompiĝas</b>. Ĉu ankaŭ vi aŭdis <strong>tion</strong>?</i></p></li>

<li><p id="i-8c7"><i>Mi aŭdis <b>strangan sonon</b>. Ĉu ankaŭ vi aŭdis <strong>ĝin</strong>?</i></p></li>

</ul>

<p id="i-bh9"><a class="dupunkto" href="../pronomoj/tria.html#i-216">Zamenhof iafoje uzis <i>ĝi</i>, kiam oni nuntempe preferas <i>tio</i>.</a></p>

</section>

</section>

<section class="sek2">

<h3 id="i-a56"><i>Io</i> <a class="permo" rel="bookmark" title="Legosigno" href="tabelvortoj_o.html#i-a56">«</a></h3>

<ul id="i-9cj" class="ekzlisto">

<li><p id="i-o98"><i><strong>Io</strong> okazis!</i><cite class="fonto" data-tde="fabeloj-de-andersen-2,n772,monteto-de-elfoj"><abbr title="Fabeloj de Andersen 2, paĝo 92 ⇗ Alklaku por vidi la kuntekston en la Tekstaro de Esperanto">FA2.92</abbr></cite> = <i>Ia afero okazis.</i></p></li>

<li><p id="i-st4"><i>Neniu <strong>ion</strong> sciis pri la maniero de ĝia pretigado.</i><cite class="fonto" data-tde="fabeloj-de-andersen-3,o960,supo-el-kolbasaj-bastonetoj"><abbr title="Fabeloj de Andersen 3, paĝo 126 ⇗ Alklaku por vidi la kuntekston en la Tekstaro de Esperanto">FA3.126</abbr></cite></p></li>

<li><p id="i-o59"><i>Mi havas <strong>ion</strong> por diri al vi, Hermano.</i><cite class="fonto" data-tde="la-rabistoj,da532,la-rabistoj-2"><abbr title="La Rabistoj, paĝo 39 ⇗ Alklaku por vidi la kuntekston en la Tekstaro de Esperanto">Rt.39</abbr></cite></p></li>

<li><p id="i-clz"><i>Gerda denove varmiĝis kaj ricevis <strong>ion</strong> por manĝi kaj por trinki.</i><cite class="fonto" data-tde="fabeloj-de-andersen-2,n632,negha-reghino"><abbr title="Fabeloj de Andersen 2, paĝo 71 ⇗ Alklaku por vidi la kuntekston en la Tekstaro de Esperanto">FA2.71</abbr></cite></p></li>

<li><p id="i-j5b"><i>Nur tiu ne eraras, kiu neniam <strong>ion</strong> faras.</i><cite class="fonto" data-tde="proverbaro-esperanta,bh562"><abbr title="Proverbaro Esperanta, proverbo 551 ⇗ Alklaku por vidi la kuntekston en la Tekstaro de Esperanto">PE.551</abbr></cite></p></li>

<li><p id="i-ln6"><i>Kiam vi ekparolis, ni atendis aŭdi <strong>ion</strong> novan, sed baldaŭ ni vidis, ke ni trompiĝis.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite></p></li>

<li><p id="i-473"><i>Saĝulo scias <strong>ion</strong>, sed neniu scias ĉion.</i><cite class="fonto" data-tde="proverbaro-esperanta,bh1003"><abbr title="Proverbaro Esperanta, proverbo 992 ⇗ Alklaku por vidi la kuntekston en la Tekstaro de Esperanto">PE.992</abbr></cite></p></li>

<li><p id="i-ntb"><i>Tiam oni devas almenaŭ per <strong>io</strong> kovri, ekzemple per tapiŝeto.</i><cite class="fonto" data-tde="la-revizoro,am1756,la-revizoro-akto-4"><abbr title="La Revizoro, paĝo 81 ⇗ Alklaku por vidi la kuntekston en la Tekstaro de Esperanto">Rz.81</abbr></cite></p></li>

</ul>

</section>

<section class="sek2">

<h3 id="i-37r"><i>Ĉio</i> <a class="permo" rel="bookmark" title="Legosigno" href="tabelvortoj_o.html#i-37r">«</a></h3>

<ul id="i-grk" class="ekzlisto">

<li><p id="i-dna"><i>Li faris <strong>ĉion</strong> per la dek fingroj de siaj manoj.</i><cite class="fonto" data-tde="fundamenta-ekzercaro,s22"><abbr title="Ekzercaro de la Fundamento, ekzerco 12 ⇗ Alklaku por vidi la kuntekston en la Tekstaro de Esperanto">FE.12</abbr></cite></p></li>

<li><p id="i-z3f"><i>Ŝia fratino en <strong>ĉio</strong> estas kulpa.</i><cite class="fonto" data-tde="fundamenta-ekzercaro,s36"><abbr title="Ekzercaro de la Fundamento, ekzerco 21 ⇗ Alklaku por vidi la kuntekston en la Tekstaro de Esperanto">FE.21</abbr></cite></p></li>

<li><p id="i-2ai"><i>La reĝido konsideris, ke tia kapablo havas pli grandan indon, ol <strong>ĉio</strong>, kion oni povus doni dote al alia fraŭlino.</i><cite class="fonto" data-tde="fundamenta-ekzercaro,s39"><abbr title="Ekzercaro de la Fundamento, ekzerco 23 ⇗ Alklaku por vidi la kuntekston en la Tekstaro de Esperanto">FE.23</abbr></cite></p></li>

<li><p id="i-3gt"><i>Ne <strong>ĉio</strong> utilas, kio brilas.</i><cite class="fonto" data-tde="proverbaro-esperanta,bh98"><abbr title="Proverbaro Esperanta, proverbo 87 ⇗ Alklaku por vidi la kuntekston en la Tekstaro de Esperanto">PE.87</abbr></cite></p></li>

<li><p id="i-l19"><i><strong>Ĉio</strong> estis mensogo!</i><cite class="fonto" data-tde="la-rabistoj,da474,la-rabistoj-1"><abbr title="La Rabistoj, paĝo 34 ⇗ Alklaku por vidi la kuntekston en la Tekstaro de Esperanto">Rt.34</abbr></cite></p></li>

<li><p id="i-b7p"><i>Ne <strong>ĉio</strong> brilanta estas diamanto.</i><cite class="fonto" data-tde="proverbaro-esperanta,bh98"><abbr title="Proverbaro Esperanta, proverbo 87 ⇗ Alklaku por vidi la kuntekston en la Tekstaro de Esperanto">PE.87</abbr></cite></p></li>

</ul>

<section class="sek3">

<h4 id="i-kj5"><i>Ĉio tio</i> <a class="permo" rel="bookmark" title="Legosigno" href="tabelvortoj_o.html#i-kj5">«</a></h4>

<p id="i-on2" class="tenu">Oni uzas kutime <i>ĉio (ĉi) tio</i> anstataŭ <i>ĉiuj (ĉi) tiuj aferoj</i> (aŭ anstataŭ <i>ĉiom de [ĉi] tio</i>), kvankam tio estas gramatike iom stranga. Normale du O-vortoj aŭ du tabelvortoj je O ne povas tiel priskribi unu la alian:</p>

<ul id="i-odn" class="ekzlisto">

<li><p id="i-l8o"><i>Geografio, universala historio, historio de la pola literaturo... iam mi lernis <strong>ĉion ĉi tion</strong>.</i><cite class="fonto" data-tde="marta,as227,Marta-2"><abbr title="Marta, paĝo 32 ⇗ Alklaku por vidi la kuntekston en la Tekstaro de Esperanto">M.32</abbr></cite></p></li>

<li><p id="i-8s1"><i>Ŝi parolis <strong>ĉion tion ĉi</strong> kiel monologon.</i><cite class="fonto" data-tde="la-batalo-de-l-vivo,ag288,la-batalo-parto-2"><abbr title="La batalo de l’ vivo, paĝo 52 ⇗ Alklaku por vidi la kuntekston en la Tekstaro de Esperanto">BV.52</abbr></cite></p></li>

<li><p id="i-d7r"><i>Sciu do, ke <strong>ĉio tio</strong>, kio ĉiutage estas alportata al vi de la gazetoj sub la laŭta nomo de “novaj lingvoj internaciaj”, estas nur projektoj.</i><cite class="fonto" data-tde="esenco-kaj-estonteco,l49"><abbr title="Fundamenta Krestomatio, paĝo 283 ⇗ Alklaku por vidi la kuntekston en la Tekstaro de Esperanto">FK.283</abbr></cite></p></li>

</ul>

<p id="i-kra">Anstataŭ <i>ĉio tio ĉi</i> oni povas ankaŭ uzi <a href="../e-vortecaj_vortetoj/lokaj/chi.html"><i>ĉio ĉi</i> aŭ <i>ĉi ĉio</i></a>.</p>

</section>

</section>

<section class="sek2">

<h3 id="i-51m"><i>Nenio</i> <a class="permo" rel="bookmark" title="Legosigno" href="tabelvortoj_o.html#i-51m">«</a></h3>

<ul id="i-58i" class="ekzlisto">

<li><p id="i-grs"><i>La nokto estis tiel malluma, ke ni <strong>nenion</strong> povis vidi eĉ antaŭ nia nazo.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite></p></li>

<li><p id="i-gc7"><i>En la eldiritaj vortoj ŝi aŭdis <strong>nenion</strong> krom moka maljustaĵo.</i><cite class="fonto" data-tde="marta,as1494,Marta-13"><abbr title="Marta, paĝo 205 ⇗ Alklaku por vidi la kuntekston en la Tekstaro de Esperanto">M.205</abbr></cite></p></li>

<li><p id="i-ktl"><i>La postulo de la mastrino de la informa oficejo havis en si <strong>nenion</strong>, kio povus esti rigardata kiel ofenda.</i><cite class="fonto" data-tde="marta,as176,Marta-2"><abbr title="Marta, paĝo 26 ⇗ Alklaku por vidi la kuntekston en la Tekstaro de Esperanto">M.26</abbr></cite></p></li>

<li><p id="i-cs5"><i><strong>Nenio</strong> armis min kontraŭ malriĉeco, <strong>nenio</strong> instruis min labori.</i><cite class="fonto" data-tde="marta,as641,Marta-5"><abbr title="Marta, paĝo 88 ⇗ Alklaku por vidi la kuntekston en la Tekstaro de Esperanto">M.88</abbr></cite></p></li>

<li><p id="i-rkf"><i>Unuj diris absolute <strong>nenion</strong>, aliaj diris tro multe.</i><cite class="fonto" data-tde="fabeloj-de-andersen-3,o163,ekzistas-diferenco"><abbr title="Fabeloj de Andersen 3, paĝo 19 ⇗ Alklaku por vidi la kuntekston en la Tekstaro de Esperanto">FA3.19</abbr></cite></p></li>

<li><p id="i-rse"><i>Li estis homo de gaja, pri <strong>nenio</strong> zorganta vivo.</i><cite class="fonto" data-tde="marta,as313,Marta-3"><abbr title="Marta, paĝo 45 ⇗ Alklaku por vidi la kuntekston en la Tekstaro de Esperanto">M.45</abbr></cite></p></li>

<li><p id="i-5ag"><i>En la domo estas jam <strong>nenio</strong> por manĝi.</i><cite class="fonto" data-tde="marta,as125,Marta-2"><abbr title="Marta, paĝo 19 ⇗ Alklaku por vidi la kuntekston en la Tekstaro de Esperanto">M.19</abbr></cite></p></li>

<li><p id="i-pvj"><i>Por meti finon al tiu ĉi akra korespondado, mi decidis paroli jam plu <strong>nenion</strong> pli pri tiu ĉi temo.</i><cite class="fonto"><abbr title="Leteroj de Zamenhof 1, paĝo 68">L1.68</abbr></cite></p></li>

<li><p id="i-uca"><i>Ekzistas <strong>nenio</strong> certa sur la tero, krom tio, kion la homo posedas en sia propra brusto kaj kapo.</i><cite class="fonto" data-tde="marta,as111,Marta-2"><abbr title="Marta, paĝo 15 ⇗ Alklaku por vidi la kuntekston en la Tekstaro de Esperanto">M.15</abbr></cite></p></li>

</ul>

<section class="sek3">

<h4 id="i-4re"><i>Nenio</i> = “io senvalora aŭ malgrava” <a class="permo" rel="bookmark" title="Legosigno" href="tabelvortoj_o.html#i-4re">«</a></h4>

<p id="i-fm1" class="tenu">Ofte <i>nenio</i> estas uzata figure pri senvaloraĵo, malgravaĵo aŭ neglekteblaĵo:</p>

<ul id="i-95l" class="ekzlisto">

<li><p id="i-mb8"><i>Miaj scioj en la regiono de la sciencoj naturaj estas tiel supraĵaj, ke ili estas preskaŭ <strong>nenio</strong>.</i><cite class="fonto" data-tde="marta,as440,Marta-3"><abbr title="Marta, paĝo 59 ⇗ Alklaku por vidi la kuntekston en la Tekstaro de Esperanto">M.59</abbr></cite></p></li>

<li><p id="i-emg"><i>En komparo kun tio la korpa sufero estis <strong>nenio</strong>.</i><cite class="fonto" data-tde="fabeloj-de-andersen-1,m827,sovaghaj-cignoj"><abbr title="Fabeloj de Andersen 1, paĝo 172 ⇗ Alklaku por vidi la kuntekston en la Tekstaro de Esperanto">FA1.172</abbr></cite></p></li>

<li><p id="i-ok3"><i>Kiu havas nenion, estas <strong>nenio</strong>.</i><cite class="fonto" data-tde="proverbaro-esperanta,bh26"><abbr title="Proverbaro Esperanta, proverbo 15 ⇗ Alklaku por vidi la kuntekston en la Tekstaro de Esperanto">PE.15</abbr></cite></p></li>

<li><p id="i-e3g"><i>Kulo <strong>nenion</strong> valoras, sed ĝia piko doloras.</i><cite class="fonto" data-tde="proverbaro-esperanta,bh1030"><abbr title="Proverbaro Esperanta, proverbo 1019 ⇗ Alklaku por vidi la kuntekston en la Tekstaro de Esperanto">PE.1019</abbr></cite></p></li>

</ul>

</section>

</section>

<section class="sek2">

<h3 id="j-amn">Tabelvortoj je O kun J-finaĵo <a class="permo" rel="bookmark" title="Legosigno" href="tabelvortoj_o.html#j-amn">«</a></h3>

<p id="j-alv">Normale tabelvortoj je O ne akceptas J-finaĵon, ĉar ili esprimas ĝeneralan nenombreblan tuton. Sed iuj tamen uzas iafoje la formojn <i>tioj</i> kaj <i>kioj</i> por paroli pri pluraj apartaj aferoj (nepersonaj):</p>

<ul id="j-zfk" class="ekzlisto">

<li><p id="j-cr1"><i>Oni ŝtelis la monon kaj la kasisto malaperis: <strong>Tioj</strong> (= tio kaj tio) tre malfaciligas la situacion.</i> Ĉi tie simpla <i>tio</i> estas ebla, sed tiam oni prezentas la du malfeliĉaĵojn (la ŝtelon kaj la malaperon) kiel unu solan problemon.</p></li>

<li><p id="j-9cr"><i><strong>Kioj</strong> estas viaj devoj?</i></p></li>

</ul>

<p id="j-tu6">En tiaj frazoj <i>tiuj</i> aŭ <i>ili</i> ofte ne estas taŭgaj, ĉar ili pensigas pri personoj. Oni povus uzi <i>tiuj problemoj</i>, <i>tiuj du cirkonstancoj</i>, <i>kiuj agoj</i> aŭ ion similan, sed tio devigas trovi ian taŭgan O-vorton, kio ne ĉiam estas facila kaj en iaj okazoj nur ĝena. Uzo de <i>tioj</i> kaj <i>kioj</i> estas ofte tute logika elturniĝo, se oni volas prezenti plurajn ne precize nomeblajn aferojn kiel apartajn. Sed tia uzo de J-finaĵo post tabelvorto je O estas netradicia kaj ankoraŭ nekutima.</p>

</section>

<section class="sek2">

<h3 id="i-zgc">Kiel ordinaraj O-vortoj <a class="permo" rel="bookmark" title="Legosigno" href="tabelvortoj_o.html#i-zgc">«</a></h3>

<p id="i-ib5" class="tenu">Iafoje, tre malofte, oni uzas tabelvortojn je O kiel ordinarajn O-vortojn. La plej ofta okazo estas <i>io</i> uzata ne por <i>iu afero</i>, sed por <i>afero</i> (kun nuanco de nedifinebleco). En tia uzo la tabelvortoj je O kapablas ricevi J-finaĵon, artikolon, antaŭmetitajn priskribojn k.t.p.:</p>

<ul id="i-e1r" class="ekzlisto">

<li><p id="i-a4g"><i>Sed kio estis <strong>la aldona io</strong>, pri kiu vi parolis?</i><cite class="fonto" data-tde="fabeloj-de-andersen-3,o981,supo-el-kolbasaj-bastonetoj"><abbr title="Fabeloj de Andersen 3, paĝo 130 ⇗ Alklaku por vidi la kuntekston en la Tekstaro de Esperanto">FA3.130</abbr></cite> = <i>... la aldona afero, pri kiu ...</i> Oni uzas ĉi tie <i>kiu</i> rilate al <i>io</i>, ĉar <i>io</i> ne estas ordinara tabelvorto plu.</p></li>

<li><p id="i-z72"><i>Lia potenco konsistas el <strong>diversaj ioj</strong>, el kiuj ĉiu aparte per si mem estas ne grava, sed ĉiuj kune donas al li grandan forton.</i><cite class="fonto" data-tde="lingvaj-respondoj,cb223"><abbr title="Lingvaj Respondoj, paĝo 107 ⇗ Alklaku por vidi la kuntekston en la Tekstaro de Esperanto">LR.107</abbr></cite> = <i>... el diversaj nedifineblaj aferoj ...</i></p></li>

<li><p id="i-t6l"><i>Se iu ion okupas <span class="ellasita-parto"><span data-teksto="(en la senco “prenas en posedon”)">[...]</span></span>, tiam en tiu momento <strong>la io</strong> estas okupata de <strong>la iu</strong>.</i><cite class="fonto" data-tde="lingvaj-respondoj,cb226"><abbr title="Lingvaj Respondoj, paĝo 110 ⇗ Alklaku por vidi la kuntekston en la Tekstaro de Esperanto">LR.110</abbr></cite> Ĉi tie ankaŭ <i>iu</i> estas uzata kiel ordinara O-vorto kun <i>la</i>.</p></li>

</ul>

</section>

<section class="sek2">

<h3 id="i-pu9">Vortfarado <a class="permo" rel="bookmark" title="Legosigno" href="tabelvortoj_o.html#i-pu9">«</a></h3>

<ul id="j-faf" class="ekzlisto">

<li><p id="i-esv"><i>Neniaĵo</i> = “afero simila al nenio, senvaloraĵo”: <i>Viaj kontraŭuloj fariĝos <strong>neniaĵo</strong> kaj pereos.</i><cite class="fonto" data-tde="malnova-testamento,ar12362,mtlibro23"><abbr title="Jesaja, ĉapitro 41 ⇗ Alklaku por vidi la kuntekston en la Tekstaro de Esperanto">Jes.41</abbr></cite></p></li>

<li><p id="i-m99"><i>Nenieco</i> = “eco esti kiel nenio, neekzistado”: <i>Ĉu vi pensas, ke de la brako de la redonanto vi savos vin en la dezerta regno de la <strong>nenieco</strong>?</i><cite class="fonto" data-tde="la-rabistoj,da2211,la-rabistoj-5"><abbr title="La Rabistoj, paĝo 130 ⇗ Alklaku por vidi la kuntekston en la Tekstaro de Esperanto">Rt.130</abbr></cite> (≈ <i>Ĉu vi pensas, ke vi eskapos de Dio post la morto?</i>)</p></li>

<li><p id="i-6fa"><i>Neniigi</i>, <i>neniiĝi</i> = “igi nenio, detrui, iĝi nenio, detruiĝi”: <i>Mi <strong>neniigos</strong> vin, kaj vi ne plu ekzistos.</i><cite class="fonto" data-tde="malnova-testamento,ar12959,mtlibro26"><abbr title="Jeĥezkel, ĉapitro 26 ⇗ Alklaku por vidi la kuntekston en la Tekstaro de Esperanto">Jĥ.26</abbr></cite> <i>Kie ne estas konsilo, tie la entreprenoj <strong>neniiĝas</strong>.</i><cite class="fonto" data-tde="malnova-testamento,ar10774,mtlibro20"><abbr title="La Sentencoj de Salomono, ĉapitro 15 ⇗ Alklaku por vidi la kuntekston en la Tekstaro de Esperanto">SS.15</abbr></cite> <i>La ĉielo <strong>disneniiĝos</strong> kiel fumo.</i><cite class="fonto" data-tde="malnova-testamento,ar12394,mtlibro23"><abbr title="Jesaja, ĉapitro 51 ⇗ Alklaku por vidi la kuntekston en la Tekstaro de Esperanto">Jes.51</abbr></cite></p></li>

</ul>

<p id="i-dc1">En la ĉi-antaŭaj kunmetaĵoj oni forigis parton de tabelvorto. <a class="enaparentezo" href="../tabelvortoj/postpartoj_finajhoj.html">Tion oni normale ne povas fari.</a> Principe oni devus uzi <i>nenioaĵo</i>, <i>nenioeco</i>, <i>nenioigi</i> kaj <i>nenioiĝi</i>, sed tiuj teorie pli regulaj formoj apenaŭ uziĝas praktike. La principe neregulaj formoj estas tradiciaj, akceptitaj esprimoj, kiujn oni plu povas uzi, sed oni ne provu fari novajn similajn vortojn. Komparu kun la simila kunmetaĵo <a href="tabelvortoj_a.html#i-c2t"><i>tiaĵo</i></a>.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/oa-vortecaj_vortetoj/tabelvortoj_o.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/oa-vortecaj_vortetoj/tabelvortoj_o.html">H-skribo</a></li><li><a href="https://x.bertilow.com/pmeg/gramatiko/oa-vortecaj_vortetoj/tabelvortoj_o.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>