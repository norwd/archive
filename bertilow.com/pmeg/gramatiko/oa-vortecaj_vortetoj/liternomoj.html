<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Liternomoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Ambaŭ" href="ambau.html">
	<link rel="Next" title="Kunligaj vortetoj" href="../kunligaj_vortetoj/index.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="liternomoj.html">	
	<link rel="Alternate" hreflang="eo" href="liternomoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/oa-vortecaj_vortetoj/liternomoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/oa-vortecaj_vortetoj/liternomoj.html">	
	<link rel="Alternate" hreflang="x-default" href="liternomoj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="liternomoj.html">Liternomoj</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="ambau.html" title="Ambaŭ">Antaŭa paĝo</a></li><li id="PMEGSEKVA"><a rel="next" href="../kunligaj_vortetoj/index.html" title="Kunligaj vortetoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">O-vortecaj kaj A-vortecaj vortetoj</a> / </span></div>

<section class="sek1">

<h2 id="i-ohe"><span class="par">15.6.</span> Liternomoj</h2>

<p id="i-bvb" class="tenu">La nomoj de la Esperantaj literoj estas: <i>a</i>, <i>bo</i>, <i>co</i>, <i>ĉo</i>, <i>do</i>, <i>e</i>, <i>fo</i>, <i>go</i>, <i>ĝo</i>, <i>ho</i>, <i>ĥo</i>, <i>i</i>, <i>jo</i>, <i>ĵo</i>, <i>ko</i>, <i>lo</i>, <i>mo</i>, <i>no</i>, <i>o</i>, <i>po</i>, <i>ro</i>, <i>so</i>, <i>ŝo</i>, <i>to</i>, <i>u</i>, <i>ŭo</i>, <i>vo</i>, <i>zo</i>.</p>

<p id="i-3ic">La liternomojn oni uzas por paroli pri la literoj mem, por klarigi, kiel vorto estas skribata, kaj por elparoli mallongigojn. La “o” de la konsonantaj nomoj ne estas O-finaĵo, sed elparolhelpa vokalo. Diversaj finaĵoj povas aldoniĝi, sed la “o” ĉiam restas.</p>

<p id="i-pf4" class="tenu">La liternomoj povas aperi O-vortece en frazo sen aldono de finaĵo:</p>

<ul id="i-jkf" class="ekzlisto">

<li><p id="i-v73"><i>Tiu vorto komenciĝas per <strong>B</strong><span class="klariga-aldono"> [= “bo”]</span> kaj finiĝas per <strong>A</strong><span class="klariga-aldono"> [= “a”]</span>.</i></p></li>

<li><p id="i-mz6"><i><strong>Ŭ</strong><span class="klariga-aldono"> [= “ŭo”]</span> estas <strong>U</strong><span class="klariga-aldono"> [= “u”]</span> kun supersigno.</i></p></li>

<li><p id="i-d6n"><i>La vorto “lingvo” estas skribata: <strong>“lo, i, no, go, vo, o”</strong>.</i></p></li>

<li><p id="i-3hb"><i>Mi planas partopreni en la <strong>IJK</strong><span class="klariga-aldono"> [= “i, jo, ko”]</span>.</i> En la mallongigo <i>IJK</i> (= <i>Internacia Junulara Kongreso</i>) ĉiu litero estas kutime <a href="../../skribo_elparolo/elparolo/specialaj_reguloj.html#i-4gi">elparolata kiel aparta vorto</a>.</p></li>

<li><p id="i-1t9"><i>La nomo “Anno” estas skribata per du <strong>N</strong><span class="klariga-aldono"> [= “no”]</span>.</i></p></li>

</ul>

<p id="i-2t1" class="tenu">Oni povas aldoni finaĵojn laŭ bezono. Se oni volas aldoni J-finaĵon aŭ N-finaĵon, oni devas unue almeti O-finaĵon:</p>

<ul id="i-rr8" class="ekzlisto">

<li><p id="i-nrg"><i>Tiu vorto estas skribata per du <strong>B-oj</strong><span class="klariga-aldono"> [= “b<strong class="akcento">ó</strong>oj”]</span>.</i> Aŭ: <i>... per du B<span class="klariga-aldono"> [= “bo”]</span>.</i></p></li>

<li><p id="i-689"><i>Sur la papero estis tri <strong>A-oj</strong><span class="klariga-aldono"> [= “<strong class="akcento">á</strong>oj”]</span>.</i> Aŭ: <i>... tri A<span class="klariga-aldono"> [= “a”]</span>.</i></p></li>

<li><p id="i-vdv"><i>Mi partoprenis en tri <strong>IJK-oj</strong><span class="klariga-aldono"> [= “i-jo-k<strong class="akcento">ó</strong>-oj”]</span>.</i> Aŭ: <i>... en tri <strong>IJK</strong><span class="klariga-aldono"> [= “i jo ko”]</span>.</i></p></li>

<li><p id="j-bvz"><i>Ŝi foliumis <strong>PIV</strong><span class="klariga-aldono"> [= “piv”]</span>.</i> Oni ankaŭ povas aldoni N-finaĵon: <i>Ŝi foliumis <strong>PIV-on</strong><span class="klariga-aldono"> [= “pivon”]</span>.</i> Se oni aldonas A-vorton, tiu nepre havu N-finaĵon: <i>Ŝi foliumis <strong>malnovan PIV(-on)</strong>.</i> La mallongigo <i>PIV</i> (= <i>Plena Ilustrita Vortaro</i>) estas kutime <a href="../../skribo_elparolo/elparolo/specialaj_reguloj.html#i-4gi">elparolata kiel vorto</a>.</p></li>

<li><p id="i-3s7"><i>Li elparolis la <strong>R-ojn</strong><span class="klariga-aldono"> [= “r<strong class="akcento">ó</strong>ojn”]</span> de ĉiuj vortoj tre forte.</i></p></li>

</ul>

<p id="i-sdf" class="tenu">Por uzi liternomon A-vortece aŭ E-vortece oni devas uzi A-finaĵon aŭ E-finaĵon (sed apenaŭ estas okazoj uzi verbajn finaĵojn):</p>

<ul id="i-35m" class="ekzlisto">

<li><p id="i-eu8"><i>La <strong>n-a</strong><span class="klariga-aldono"> [= “n<strong class="akcento">ó</strong>a”]</span> potenco de dek.</i> Matematika esprimo (la litero “n” simbolas ĉiun ajn nombron).</p></li>

</ul>

<p id="i-ac3" class="noto"><span class="noto">Noto:</span> Multaj asertas, ke la “o” de la liternomoj ja estas O-finaĵo, sed normale ili tamen en la praktiko sekvas la ĉi-antaŭajn regulojn. Sed kelkaj fakte traktas tiujn ĉi helpvokalojn kiel verajn O-finaĵojn. Ili diras: <i>bo</i>, <i>boj</i>, <i>bon</i>, <i>bojn</i>, <i>ba</i>, <i>baj</i>, <i>ban</i>, <i>bajn</i>, k.t.p. Tio tamen estas malrekomendinda.</p>

<p id="i-om3" class="unua">La principoj por uzi liternomojn en frazoj similas al la uzo de <a href="../propraj_nomoj/ne-esperantigitaj.html">ne-esperantigitaj propraj nomoj</a> kaj <a href="../citajhoj.html">citaĵoj</a>.</p>

<p id="i-vd1">Ankaŭ multaj <a href="../neoficialaj_vortetoj.html#i-pm7">ne-Esperantaj liternomoj</a> estas vortetoj.</p>

<p id="i-rk7">Aperis diversaj proponoj de aliaj liternomoj, sed neniu propono fariĝis vaste uzata. Oni restu ĉe la Fundamentaj liternomoj. Ili estas la solaj, kiuj funkcias praktike, ĉar nur ili estas konataj de ĉiuj esperantistoj.</p>

<p id="i-sbh" class="tenu">En ekz. telefonado la ordinaraj liternomoj tamen povas esti malfacile aŭdeblaj. Kiam en tiaj okazoj oni bezonas klarigi la literumadon de vorto, oni povas uzi “literuman alfabeton”, kie ĉiu litero estas reprezentata de tuta vorto. La sekva literuma alfabeto estas uzata de Universala Esperanto-Asocio:</p>

<p id="i-6tr"><i><strong>A</strong>sfalto</i>, <i><strong>B</strong>arbaro</i>, <i><strong>C</strong>entimetro</i>, <i><strong>Ĉ</strong>efo</i>, <i><strong>D</strong>oktoro</i>, <i><strong>E</strong>lemento</i>, <i><strong>F</strong>abriko</i>, <i><strong>G</strong>umo</i>, <i><strong>Ĝ</strong>irafo</i>, <i><strong>H</strong>otelo</i>, <i><strong>Ĥ</strong>aoso</i>, <i><strong>I</strong>nsekto</i>, <i><strong>J</strong>ubileo</i>, <i><strong>Ĵ</strong>urnalo</i>, <i><strong>K</strong>ilogramo</i>, <i><strong>L</strong>egendo</i>, <i><strong>M</strong>aŝino</i>, <i><strong>N</strong>aturo</i>, <i><strong>O</strong>ktobro</i>, <i><strong>P</strong>apero</i>, <i><strong>R</strong>ekordo</i>, <i><strong>S</strong>alato</i>, <i><strong>Ŝ</strong>ilingo</i>, <i><strong>T</strong>riumfo</i>, <i><strong>U</strong>niverso</i>, <i><strong>Ŭ</strong> Universo-hoko</i>, <i><strong>V</strong>ulkano</i>, <i><strong>Z</strong>inko</i>.</p>

<p id="i-3t5">La ne-Esperantajn literojn Q, W, X kaj Y oni en tiaj okazoj nomu per <a href="../../skribo_elparolo/skribo/helposignoj.html#i-134">iliaj plenaj Esperantaj nomoj</a>.</p>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/oa-vortecaj_vortetoj/liternomoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/oa-vortecaj_vortetoj/liternomoj.html">H-skribo</a></li><li><a href="https://x.bertilow.com/pmeg/gramatiko/oa-vortecaj_vortetoj/liternomoj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>