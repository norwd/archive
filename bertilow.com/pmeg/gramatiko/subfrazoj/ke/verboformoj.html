<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Verboformoj en “ke”-frazoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Forlaso de ke" href="ke-forlaso.html">
	<link rel="Next" title="Demandaj subfrazoj" href="../demandaj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="verboformoj.html">	
	<link rel="Alternate" hreflang="eo" href="verboformoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/subfrazoj/ke/verboformoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/subfrazoj/ke/verboformoj.html">	
	<link rel="Alternate" hreflang="x-default" href="verboformoj.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="verboformoj.html">Verboformoj en <i>ke</i>-frazoj</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="ke-forlaso.html" title="Forlaso de ke">Antaŭa paĝo</a></li><li id="PMEGSEKVA"><a rel="next" href="../demandaj.html" title="Demandaj subfrazoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Subfrazoj</a> / <a href="index.html"><i>Ke</i>-frazoj</a> / </span></div>

<section class="sek1">

<h2 id="i-eof"><span class="par">33.2.7.</span> Verboformoj en <i>ke</i>-frazoj</h2>

<p id="i-ae1">En subfrazoj kun <i>ke</i> povas esti malfacile elekti verboformon, ĉar ofte la <i>ke</i>-fraza verbo ne memstare esprimas ion. La signifo dependas de la ĉeffrazo. Ne estas eble doni absolutajn regulojn, ĉar la signifovariantoj estas tro multaj. La ĉi-postaj principoj estas do nur ĝeneralaj konsiloj. Oni ĉiam memoru, ke plej grava estas la efektiva ideo, kiun oni volas esprimi.</p>

<section class="sek2">

<h3 id="i-b8u">Memstarigo de frazo <a class="permo" rel="bookmark" title="Legosigno" href="verboformoj.html#i-b8u">«</a></h3>

<p id="i-ed1">Por vidi, kian verboformon oni uzu en <i>ke</i>-frazo, oni povas provi memstarigi la <i>ke</i>-frazon. Oni disigu ĝin de ĝia ĉeffrazo kreante du memstarajn frazojn. Se tia disigo estas facile farebla, oni simple elektu por la <i>ke</i>-frazo la saman verboformon, kiun ĝi havus, se ĝi aperus memstare.</p>

<p id="i-eog" class="tenu"><i>Ke</i>-frazo povas ekz. esti redonado de ies diro, penso, demando, ordono aŭ simile. Tio nomiĝas <a href="../nerekta_parolo/index.html">nerekta parolo</a>. La memstarigita frazo estas tiam la originaj vortoj:</p>

<ul id="i-hg3" class="ekzlisto">

<li><p id="i-8ml"><i>Mi diris, ke li <strong>venos</strong>.</i> <span class="sago">→</span> <i>“Li <strong>venos</strong>.” Tion mi diris.</i></p></li>

<li><p id="i-cet"><i>Mi diris, ke li <strong>venu</strong>.</i> <span class="sago">→</span> <i>“Li <strong>venu</strong>!” Tion mi diris.</i></p></li>

<li><p id="i-7cb"><i>Baldaŭ ni vidis, ke ni <strong>trompiĝis</strong>.</i><cite class="fonto" data-tde="fundamenta-ekzercaro,s56"><abbr title="Ekzercaro de la Fundamento, ekzerco 40 ⇗ Alklaku por vidi la kuntekston en la Tekstaro de Esperanto">FE.40</abbr></cite> <span class="sago">→</span> <i>“Ni <strong>trompiĝis</strong>.” Tion ni baldaŭ vidis.</i></p></li>

</ul>

<p id="i-4mn" class="tenu">Ankaŭ se ne temas pri nerekta parolo, oni uzu la saman verboformon, kiun havus memstara frazo:</p>

<ul id="i-p8o" class="ekzlisto">

<li><p id="i-hlr"><i>Mi estas feliĉa, ke mi vin <strong>akceptos</strong>.</i><cite class="fonto" data-tde="lingvaj-respondoj,cb228"><abbr title="Lingvaj Respondoj, paĝo 112 ⇗ Alklaku por vidi la kuntekston en la Tekstaro de Esperanto">LR.112</abbr></cite> <span class="sago">→</span> <i>Mi vin <strong>akceptos</strong>. Mi estas feliĉa pro tio.</i></p></li>

<li><p id="i-zzs"><i>Tio ĉi estis la unua fojo, ke ŝi <strong>nomis</strong> ŝin sia filino.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite> <span class="sago">→</span> <i>Ŝi <strong>nomis</strong> ŝin sia filino. Estis la unua fojo de tio.</i></p></li>

<li><p id="i-ehf"><i>Vi estas tiel bela, tiel bona kaj tiel honesta, ke mi <strong>devas</strong> fari al vi donacon.</i><cite class="fonto" data-tde="fundamenta-ekzercaro,s27"><abbr title="Ekzercaro de la Fundamento, ekzerco 15 ⇗ Alklaku por vidi la kuntekston en la Tekstaro de Esperanto">FE.15</abbr></cite> <span class="sago">→</span> <i>Mi <strong>devas</strong> fari al vi donacon. La kialo estas, ke vi estas tiel bela ...</i></p></li>

<li><p id="i-vsk"><i>Li metis la kondiĉon, ke oni ne <strong>instruu</strong> al ŝi la kristanan religion.</i><cite class="fonto" data-tde="fabeloj-de-andersen-3,o809,juda-knabino"><abbr title="Fabeloj de Andersen 3, paĝo 102 ⇗ Alklaku por vidi la kuntekston en la Tekstaro de Esperanto">FA3.102</abbr></cite> <span class="sago">→</span> <i>Oni ne <strong>instruu</strong> al ŝi la kristanan religion. Tiun kondiĉon li metis.</i></p></li>

</ul>

<p id="i-lf6">Sed ofte <i>ke</i>-frazo ne povas facile memstariĝi, ĉar la ligo al la ĉeffrazo estas tro forta. Se oni disigas la frazojn, la senco malaperas aŭ aliiĝas. Tiam oni devas sekvi la ĉi-postajn principojn.</p>

</section>

<section class="sek2">

<h3 id="i-u3g"><i>Ke</i>-frazoj por celo, opinio aŭ eblo <a class="permo" rel="bookmark" title="Legosigno" href="verboformoj.html#i-u3g">«</a></h3>

<p id="i-ftb">La signifo de <i>ke</i>-frazo ofte dependas de la rilato al la ĉeffraza verbo. La <i>ke</i>-frazo povas montri ekz. celon, opinion aŭ eblon rilate al la ĉeffrazo. Tiam oni ofte uzu volan modon, U-modon, en la <i>ke</i>-frazo, sed ne ĉiam.</p>

</section>

<section class="sek2">

<h3 id="i-5kz">Celo <a class="permo" rel="bookmark" title="Legosigno" href="verboformoj.html#i-5kz">«</a></h3>

<p id="i-zh1"><i>Ke</i>-frazo povas montri celon de la ĉeffraza ago. Normale temas pri io, kion oni volas atingi, sed povas ankaŭ esti io, kion oni volas eviti. En tiaj <i>ke</i>-frazoj oni uzas preskaŭ ĉiam U-formon de la verbo. Oni ofte ankaŭ povas uzi I-verbon anstataŭ <i>ke</i>-frazo. Ĉe multaj el la sekvontaj verboj tio estas eĉ la pli kutima esprimomaniero.</p>

<p id="i-2lm" class="tenu"><i>Ke</i>-frazoj estas normale celaj, kiam la ĉeffrazo enhavas verbon kiel: <i>voli</i>, <i>deziri</i>, <i>ordoni</i>, <i>admoni</i>, <i>postuli</i>, <i>peti</i>, <i>proponi</i> kaj <i>konsili</i>. Similan signifon havas frazoj kun <i>bezoni</i> kaj <i>esti necese</i>:</p>

<ul id="i-maj" class="ekzlisto">

<li><p id="i-2gh"><i>Mi <b>volas</b> ke vi tien <strong>iru</strong>.</i><cite class="fonto" data-tde="fundamenta-ekzercaro,s33"><abbr title="Ekzercaro de la Fundamento, ekzerco 19 ⇗ Alklaku por vidi la kuntekston en la Tekstaro de Esperanto">FE.19</abbr></cite></p></li>

<li><p id="i-fp8"><i>Mi <b>volas</b>, ke tio, kion mi diris, <strong>estu</strong> vera.</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite></p></li>

<li><p id="i-ff5"><i>Nia plejmoŝta kaj plej favorkora imperiestro <b>deziras</b>, ke vi <strong>kantu</strong> antaŭ li!</i><cite class="fonto" data-tde="fabeloj-de-andersen-2,n255,la-najtingalo"><abbr title="Fabeloj de Andersen 2, paĝo 26 ⇗ Alklaku por vidi la kuntekston en la Tekstaro de Esperanto">FA2.26</abbr></cite></p></li>

<li><p id="j-s5s"><i>Mi <b>deziris</b>, ke <span class="ellasita-parto"><span data-teksto="mi ilin ĉiujn &lt;strong&gt;havu&lt;/strong&gt; denove en la kesto kaj">[...]</span></span> mi neniam <strong>estu</strong> fariĝinta direktoro.</i><cite class="fonto" data-tde="fabeloj-de-andersen-4,p899,pupludisto"><abbr title="Fabeloj de Andersen 4, paĝo 200 ⇗ Alklaku por vidi la kuntekston en la Tekstaro de Esperanto">FA4.200</abbr></cite> La parolanto antaŭe deziris, ke li fariĝu direktoro, kaj tiel ja okazis. Sed li pentis, kaj volis, ke tio ne estu okazinta.</p></li>

<li><p id="i-9vj"><i><b>Ordonu</b> al li, ke li ne <strong>babilu</strong>.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite></p></li>

<li><p id="i-fzk"><i>Oni <b>admonas</b> min, ke mi ne <strong>miksu</strong> min en la aferojn.</i><cite class="fonto"><abbr title="Leteroj de Zamenhof 2, paĝo 317">L2.317</abbr></cite></p></li>

<li><p id="i-a67"><i>Oni <b>postulas</b>, ke mi nepre <strong>ĉesu</strong> fumi.</i><cite class="fonto"><abbr title="Leteroj de Zamenhof 2, paĝo 297">L2.297</abbr></cite></p></li>

<li><p id="i-hll"><i><b>Petu</b> ŝin, ke ŝi <strong>sendu</strong> al mi kandelon.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite></p></li>

<li><p id="i-7hm"><i>Oni afable <b>proponis</b> al ŝi, ke ŝi <strong>restu</strong> en la palaco kaj <strong>vivu</strong> en lukso kaj ĝojoj.</i><cite class="fonto" data-tde="fabeloj-de-andersen-2,n594,negha-reghino"><abbr title="Fabeloj de Andersen 2, paĝo 66 ⇗ Alklaku por vidi la kuntekston en la Tekstaro de Esperanto">FA2.66</abbr></cite></p></li>

<li><p id="i-3ig"><i>Mi <b>konsilus</b> al tiuj sinjoroj, ke anstataŭ silko kaj puntoj ili <strong>prenu</strong> en siajn manojn plugilon, hakilon, martelon, trulon aŭ ion similan.</i><cite class="fonto" data-tde="marta,as628,Marta-5"><abbr title="Marta, paĝo 87 ⇗ Alklaku por vidi la kuntekston en la Tekstaro de Esperanto">M.87</abbr></cite></p></li>

<li><p id="i-bo2"><i>Estas <b>necese</b>, ke la esperantistoj antaŭe <strong>unuiĝu</strong> kaj <strong>organiziĝu</strong>.</i><cite class="fonto"><abbr title="Leteroj de Zamenhof 1, paĝo 129">L1.129</abbr></cite></p></li>

<li><p id="i-1z3"><i>Ĉu Vi <b>bezonas</b>, ke mi <strong>resendu</strong> al Vi la protokolaron de s-ro Schneeberger?</i><cite class="fonto"><abbr title="Leteroj de Zamenhof 1, paĝo 213">L1.213</abbr></cite></p></li>

</ul>

<p id="i-65p">Multaj el tiuj ĉi subfrazoj estas ankaŭ klarigeblaj kiel <a href="../nerekta_parolo/index.html">nerekta parolo</a>.</p>

<p id="i-db3" class="tenu"><i>Ke</i>-frazoj estas ofte celaj ankaŭ post <i>devigi</i>, <i>trudi</i>, <i>lasi</i>, <i>(mal)permesi</i>, <i>(mal)ebligi</i>, <i>(mal)helpi</i>, <i>zorgi</i>, <i>eviti</i>, <i>atenti</i>, <i>gardi (sin)</i> k.s. Tiel estas ankaŭ ĉe <i>por ke</i>, kaj ofte ĉe <i>tiel ke</i>. En tiaj okazoj la <i>ke</i>-frazo montras rezulton, kiun la ĉefverba ago celas kaŭzi:</p>

<ul id="i-7av" class="ekzlisto">

<li><p id="i-i6r"><i>Vi <b>devigis</b> ilin, ke ili <strong>estu</strong> por vi sklavoj kaj sklavinoj.</i><cite class="fonto" data-tde="malnova-testamento,ar12551,mtlibro24"><abbr title="Jeremia, ĉapitro 34 ⇗ Alklaku por vidi la kuntekston en la Tekstaro de Esperanto">Jr.34</abbr></cite></p></li>

<li><p id="i-knl"><i>Li <b>trudis</b> al mi, ke mi <strong>faru</strong> tion.</i></p></li>

<li><p id="i-6bz"><i>Ĉu vi pensas, ke ŝi volus naĝi aŭ <b>lasi</b>, ke la akvo <strong>fermiĝu</strong> super ŝi?</i><cite class="fonto" data-tde="fabeloj-de-andersen-2,n376,malbela-anasido"><abbr title="Fabeloj de Andersen 2, paĝo 39 ⇗ Alklaku por vidi la kuntekston en la Tekstaro de Esperanto">FA2.39</abbr></cite> Post <i>lasi</i> oni uzas preskaŭ ĉiam I-verbon anstataŭ subfrazo: <i>... lasi la akvon fermiĝi ...</i></p></li>

<li><p id="i-4ko"><i>Lia helpo <b>ebligos</b>, ke ni <strong>partoprenu</strong> en la kongreso.</i></p></li>

<li><p id="i-lzb"><i>La soldatoj <b>malebligis</b>, ke li <strong>flegu</strong> sian fraton.</i> Li do ne povis flegi la fraton. Rimarku, ke oni ne uzas <i>ne</i> en la subfrazo. Se oni dirus <i>... malebligis, ke li <strong>ne</strong> flegu sian fraton</i>, tio signifus, ke li ja flegis la fraton, ĉar la soldatoj devigis lin fari tion.</p></li>

<li><p id="i-5bi"><i><b>Helpu</b> al mi, ke oni min ne <strong>pendigu</strong>!</i><cite class="fonto" data-tde="fabeloj-de-andersen-1,m51,fajrilo"><abbr title="Fabeloj de Andersen 1, paĝo 12 ⇗ Alklaku por vidi la kuntekston en la Tekstaro de Esperanto">FA1.12</abbr></cite></p></li>

<li><p id="i-5tc"><i>Nenio <b>malhelpas</b>, ke mi <strong>povu</strong> plenumi la deziron de persono, kiu en alia tempo estis afabla por ni.</i><cite class="fonto" data-tde="marta,as694,Marta-6"><abbr title="Marta, paĝo 96 ⇗ Alklaku por vidi la kuntekston en la Tekstaro de Esperanto">M.96</abbr></cite> Mi do ja povas tion plenumi. Rimarku, ke oni ne uzas <i>ne</i> en la subfrazo. Vidu la ĉi-antaŭan ekzemplon kun <i>malebligi</i>.</p></li>

<li><p id="i-lec"><i>Ĉu vi <b>permesas</b>, sinjorino, ke mi vin <strong>akompanu</strong>?</i><cite class="fonto" data-tde="marta,as1192,Marta-11"><abbr title="Marta, paĝo 167 ⇗ Alklaku por vidi la kuntekston en la Tekstaro de Esperanto">M.167</abbr></cite></p></li>

<li><p id="i-v72"><i>Se ĝi estas malbona, kiu do <b>malpermesas</b>, ke la esperantistoj mem ĝin <strong>reorganizu</strong>?</i><cite class="fonto"><abbr title="Leteroj de Zamenhof 2, paĝo 147">L2.147</abbr></cite> Efektive neniu tion malpermesas. Ili do ja rajtas ĝin reorganizi. Rimarku, ke oni ne uzas <i>ne</i> en la subfrazo. Vidu la ĉi-antaŭan ekzemplon kun <i>malebligi</i>.</p></li>

<li><p id="i-28m"><i>Tien ĉi alnaĝis la virineto de maro kun la bela princo, kuŝigis lin sur la sablo kaj zorgis, ke lia kapo <strong>kuŝu</strong> alte en la varma lumo de la suno.</i><cite class="fonto" data-tde="fabeloj-de-andersen-1,m411,la-virineto-de-maro"><abbr title="Fabeloj de Andersen 1, paĝo 90 ⇗ Alklaku por vidi la kuntekston en la Tekstaro de Esperanto">FA1.90</abbr></cite></p></li>

<li><p id="i-jf8"><i>Li sukcesis <b>eviti</b>, ke ni <strong>estu</strong> kaptitaj.</i></p></li>

<li><p id="i-vzi"><i><b>Atentu</b>, ke vi ne <strong>falu</strong>!</i></p></li>

<li><p id="i-7sv"><i><b>Gardu</b> vin, ke vi ne <strong>ekdormu</strong>!</i></p></li>

<li><p id="i-li7"><i><b>Por ke</b> la malfeliĉo nin ne <strong>postkuru</strong>, mi ĵetis al ĝi por repaciĝo la lastaĵon el mia havo, la arĝentan pelvon.</i><cite class="fonto" data-tde="la-rabeno-de-bahharahh,ce16"><abbr title="La Rabeno de Baĥaraĥ, paĝo 15 ⇗ Alklaku por vidi la kuntekston en la Tekstaro de Esperanto">Rn.15</abbr></cite></p></li>

<li><p id="i-9hv"><i>Fariĝis vespero, kaj estis tro malproksime, <b>por ke</b> oni <strong>povu</strong> antaŭ plena noktiĝo atingi la urbon aŭ veni returne hejmen.</i><cite class="fonto" data-tde="fabeloj-de-andersen-1,m63,malgranda-niko-kaj-granda-niko"><abbr title="Fabeloj de Andersen 1, paĝo 14 ⇗ Alklaku por vidi la kuntekston en la Tekstaro de Esperanto">FA1.14</abbr></cite></p></li>

<li><p id="i-h6v"><i>Ĝi<span class="klariga-aldono"> [= la domo]</span> estis tro kaduka, <b>por ke</b> oni <strong>povu</strong> lasi ĝin stari.</i><cite class="fonto" data-tde="fabeloj-de-andersen-3,o186,malnova-tomba-shtono"><abbr title="Fabeloj de Andersen 3, paĝo 23 ⇗ Alklaku por vidi la kuntekston en la Tekstaro de Esperanto">FA3.23</abbr></cite></p></li>

</ul>

<p id="i-c72" class="tenu">Sed se <i>ke</i>-frazo montras efektivan faktan rezulton, oni uzu la realan modon:</p>

<ul id="i-1r4" class="ekzlisto">

<li><p id="i-olm"><i>Oni tiel <b>malhelpis</b> al mi, ke mi <strong>malbonigis</strong> mian tutan laboron.</i><cite class="fonto" data-tde="fundamenta-ekzercaro,s49"><abbr title="Ekzercaro de la Fundamento, ekzerco 33 ⇗ Alklaku por vidi la kuntekston en la Tekstaro de Esperanto">FE.33</abbr></cite> La malbonigado estis efektiva rezulto de la malhelpado. Ĉu tio estis ankaŭ celo aŭ volo de la malhelpantoj, tion la frazo ne montras.</p></li>

<li><p id="i-c28"><i>Li <b>atentis</b> tiel zorge, ke li <strong>povis</strong> kapti ĉiujn el ili.</i></p></li>

<li><p id="i-rcr"><i>Li ŝprucigas al la infanoj en la okulojn dolĉan lakton, <span class="ellasita-parto"><span data-teksto="tre delikatan, tre delikatan,">[...]</span></span> kiu tamen tute sufiĉas <b>por tio, ke</b> ili plu ne <strong>povas</strong> teni la okulojn nefermitaj.</i><cite class="fonto" data-tde="fabeloj-de-andersen-2,n13,dio-de-dormo"><abbr title="Fabeloj de Andersen 2, paĝo 2 ⇗ Alklaku por vidi la kuntekston en la Tekstaro de Esperanto">FA2.2</abbr></cite> Estas jam reala fakto, ke ili ne povas teni la okulojn nefermitaj.</p></li>

</ul>

<p id="i-4dd" class="tenu">Se temas samtempe pri celo aŭ volo, kaj pri la fakto ke la rezulto realiĝis, oni uzu aŭ volan modon, aŭ realan modon, depende de tio, kiu nuanco ŝajnas pli grava:</p>

<ul id="i-fos" class="ekzlisto">

<li><p id="i-vuv"><i>Tio <b>ebligis</b>, ke mi <strong>ĉeestas/ĉeestu</strong>.</i> Mi efektive ĉeestas pro tio.</p></li>

</ul>

<p id="i-tvn" class="tenu">Ĉe <i>kaŭzi</i> kaj <i>fari</i> neniam temas pri celo, sed ĉiam pri fakta rezulto:</p>

<ul id="i-fb2" class="ekzlisto">

<li><p id="i-cip"><i>Vi <b>kaŭzis</b> tion, ke mi <strong>devas</strong> vin malestimi!</i><cite class="fonto" data-tde="fabeloj-de-andersen-2,n196,pashtisto-de-porkoj"><abbr title="Fabeloj de Andersen 2, paĝo 19 ⇗ Alklaku por vidi la kuntekston en la Tekstaro de Esperanto">FA2.19</abbr></cite></p></li>

<li><p id="i-vc1"><i>La sorto <b>faris</b>, ke ni ambaŭ <strong>kuŝis</strong> sub unu tendo.</i><cite class="fonto" data-tde="la-rabistoj,da712,la-rabistoj-2"><abbr title="La Rabistoj, paĝo 46 ⇗ Alklaku por vidi la kuntekston en la Tekstaro de Esperanto">Rt.46</abbr></cite></p></li>

</ul>

</section>

<section class="sek2">

<h3 id="i-ppj">Opinio <a class="permo" rel="bookmark" title="Legosigno" href="verboformoj.html#i-ppj">«</a></h3>

<p id="i-rhf" class="tenu">Iafoje la ĉeffrazo montras ies opinion aŭ sintenon rilate al la <i>ke</i>-frazo. En tiaj frazoj oni uzu realan modon, se estas opinio nur pri reala afero. Oni uzu volan modon, se temas pri nerealaĵo, kiun oni deziras aŭ ne deziras, aŭ se temas pri ĝenerala principo:</p>

<ul id="i-p2r" class="ekzlisto">

<li><p id="i-rnp"><i>Ĉu vi, kara Mario, trovas ĝin <b>konvena</b>, ke juna virino <span class="ellasita-parto"><span data-teksto="(via protektatino certe estas juna virino)">[...]</span></span> <strong>restu</strong> la tutan tagon ĉe la sama tablo kun kelke da junaj viroj?</i><cite class="fonto" data-tde="marta,as636,Marta-5"><abbr title="Marta, paĝo 88 ⇗ Alklaku por vidi la kuntekston en la Tekstaro de Esperanto">M.88</abbr></cite> ≈ <i>Ĉu vi <b>volas</b>, ke tiel <strong>estu</strong>?</i></p></li>

<li><p id="i-ehv"><i>Estis <b>ne dece</b>, ke mi <strong>ridis</strong>.</i><cite class="fonto" data-tde="fabeloj-de-andersen-2,n1160,malnova-domo"><abbr title="Fabeloj de Andersen 2, paĝo 147 ⇗ Alklaku por vidi la kuntekston en la Tekstaro de Esperanto">FA2.147</abbr></cite> La ridado fakte okazis, kaj tio estis nedeca.</p></li>

<li><p id="i-cz7"><i>Estas <b>pli bone</b> ke ni tie ĉi <strong>manĝu</strong> kaj <strong>iru</strong> en la urbon vespere.</i><cite class="fonto" data-tde="la-batalo-de-l-vivo,ag606,la-batalo-parto-3"><abbr title="La batalo de l’ vivo, paĝo 84 ⇗ Alklaku por vidi la kuntekston en la Tekstaro de Esperanto">BV.84</abbr></cite></p></li>

<li><p id="i-no2"><i>Ĝi<span class="klariga-aldono"> [= la letero]</span> certe <b>meritis</b>, ke oni ĝin <strong>rigardu</strong>.</i><cite class="fonto" data-tde="fabeloj-de-andersen-4,p578,peco-da-perlovico"><abbr title="Fabeloj de Andersen 4, paĝo 130 ⇗ Alklaku por vidi la kuntekston en la Tekstaro de Esperanto">FA4.130</abbr></cite></p></li>

<li><p id="i-f6j"><i>Mi <b>konsentas</b>, ke vi <strong>estas</strong> prava.</i> = <i>Mi konsentas pri la fakto, ke vi estas prava.</i></p></li>

<li><p id="i-eu3"><i>Ĉu vi <b>konsentas</b>, ke ni <strong>vojaĝu</strong> kune?</i><cite class="fonto" data-tde="fabeloj-de-andersen-1,m316,vojkamarado"><abbr title="Fabeloj de Andersen 1, paĝo 64 ⇗ Alklaku por vidi la kuntekston en la Tekstaro de Esperanto">FA1.64</abbr></cite> ≈ <i>Ĉu vi <b>volas</b>, ke ni <strong>vojaĝu</strong> kune?</i></p></li>

<li><p id="i-h5o"><i>Ĉu Vi <b>preferus</b>, ke mi <strong>kaŝu</strong> antaŭ Vi mian opinion?</i><cite class="fonto"><abbr title="Leteroj de Zamenhof 2, paĝo 222">L2.222</abbr></cite></p></li>

<li><p id="i-odb"><i>Mi <b>esperas</b> ke vi <strong>plenumos</strong> mian peton kiel eble plej baldaŭ.</i><cite class="fonto" data-tde="originala-verkaro,dm1475"><abbr title="Originala Verkaro, paĝo 487 ⇗ Alklaku por vidi la kuntekston en la Tekstaro de Esperanto">OV.487</abbr></cite> ≈ <i>Mi atendas kun fido, ke vi efektive plenumos mian peton ...</i> Normale oni uzu la realan modon post <i>esperi</i>, sed oni povus eble uzi U-modon, se oni volas aldoni nuancon de volo: <i>Mi <b>esperas</b>, ke vi <strong>venu</strong>.</i> = <i>Mi esperas kaj <b>volas</b>, ke vi <strong>venu</strong>.</i></p></li>

<li><p id="i-ft4"><i>Mi <b>timas</b>, ke mi ĝin jam ne <strong>trovos</strong>.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> = <i>Mi timas, ke estas fakto, ke mi ĝin jam ne trovos.</i></p></li>

</ul>

<p id="i-mfu">Zamenhof iafoje uzis nean U-verbon post <i>timi</i> en stranga maniero: <i>Ŝi tamen ne ellasis la manon de Marta el siaj manoj, kvazaŭ ŝi <b>timus</b>, ke tiu virino <strong>ne foriru</strong> de ŝi sen ricevo de konsilo kaj helpo.</i><cite class="fonto" data-tde="marta,as438,Marta-3"><abbr title="Marta, paĝo 59 ⇗ Alklaku por vidi la kuntekston en la Tekstaro de Esperanto">M.59</abbr></cite> = <i>... kvazaŭ ŝi timus <b>pensante</b>, ke tiu virino <strong>ne foriru</strong> ...</i> Tia dirmaniero estas evitinda, ĉar miskomprenebla. Diru ekz.: <i>... kvazaŭ ŝi <b>timus</b>, ke tiu virino <strong>forirus</strong> ...</i></p>

</section>

<section class="sek2">

<h3 id="i-nt8">Eblo <a class="permo" rel="bookmark" title="Legosigno" href="verboformoj.html#i-nt8">«</a></h3>

<p id="i-crn" class="tenu">Iafoje la ĉeffrazo montras, ke la <i>ke</i>-frazo estas ebla aŭ neebla. Se temas pri simpla konstato de fakta eblo, oni uzu la realan modon:</p>

<ul id="i-ksk" class="ekzlisto">

<li><p id="i-8rs"><i>Estas <b>eble</b>, ke li <strong>alvenos</strong> morgaŭ.</i></p></li>

<li><p id="i-br2"><i><b>Neeble</b> estas, ke ni denove <strong>amos</strong> tiun, kiun ni vere ĉesis ami.</i></p></li>

</ul>

<p id="i-173">Se temas pri subkomprenata ago, kiu iel kreis la eblon, oni uzu volan modon. Tiam <i>estas eble</i> signifas “estas ebligite”: <i>Fine estas <b>eble</b>, ke mi iom <strong>ripozu</strong>.</i></p>

</section>

<section class="sek2">

<h3 id="i-69a">Imagaj <i>ke</i>-frazoj <a class="permo" rel="bookmark" title="Legosigno" href="verboformoj.html#i-69a">«</a></h3>

<p id="i-8pf" class="tenu">Iafoje <i>ke</i>-frazo dependas de ia kondiĉo. Se tia <i>ke</i>-frazo montras ion fantazian, la verbo estu en imaga modo, US-modo. Se la afero eble estas reala, oni uzu la realan modon. La kondiĉo povas iafoje esti subkomprenata:</p>

<ul id="i-3st" class="ekzlisto">

<li><p id="i-68f"><i>Mi estas certa, ke li <strong>venus</strong>, se li povus.</i> Li ne povas.</p></li>

<li><p id="i-37t"><i>Mi estas certa, ke li <strong>venos</strong>, se li povos.</i> Eble li povos.</p></li>

<li><p id="i-gzh"><i>Flamis fajro tia, ke oni <strong>povus</strong> rosti sur ĝi tutan bovon<span class="klariga-aldono"> [se oni havus tutan bovon por rosti]</span>.</i><cite class="fonto" data-tde="fabeloj-de-andersen-1,m857,ghardeno-de-la-paradizo"><abbr title="Fabeloj de Andersen 1, paĝo 180 ⇗ Alklaku por vidi la kuntekston en la Tekstaro de Esperanto">FA1.180</abbr></cite></p></li>

</ul>

<p id="i-9nt" class="tenu">Ankaŭ senkondiĉaj <i>ke</i>-frazoj povas montri ion pure imagan:</p>

<ul id="i-srl" class="ekzlisto">

<li><p id="i-c8v"><i>Ne ekzistas eĉ la plej malgranda kaŭzo por timi, ke <strong>aperus</strong> ia nova lingvo, kiu <strong>elpuŝus</strong> Esperanton.</i><cite class="fonto" data-tde="esenco-kaj-estonteco,l58"><abbr title="Fundamenta Krestomatio, paĝo 290 ⇗ Alklaku por vidi la kuntekston en la Tekstaro de Esperanto">FK.290</abbr></cite></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/subfrazoj/ke/verboformoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/subfrazoj/ke/verboformoj.html">H-skribo</a></li><li><a href="https://x.bertilow.com/pmeg/gramatiko/subfrazoj/ke/verboformoj.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>