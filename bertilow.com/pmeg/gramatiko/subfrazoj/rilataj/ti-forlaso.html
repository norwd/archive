<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Rilataj subfrazoj – forlaso de TI-vorto</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Aliaj rilataj KI-vortoj" href="aliaj_ki-vortoj.html">
	<link rel="Next" title="Se-frazoj" href="../se.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="ti-forlaso.html">	
	<link rel="Alternate" hreflang="eo" href="ti-forlaso.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/subfrazoj/rilataj/ti-forlaso.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/subfrazoj/rilataj/ti-forlaso.html">	
	<link rel="Alternate" hreflang="x-default" href="ti-forlaso.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="ti-forlaso.html">Rilataj subfrazoj – forlaso de TI-vorto</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="aliaj_ki-vortoj.html" title="Aliaj rilataj KI-vortoj">Antaŭa paĝo</a></li><li id="PMEGSEKVA"><a rel="next" href="../se.html" title="Se-frazoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Gramatiko</a> / <a href="../index.html">Subfrazoj</a> / <a href="index.html">Rilataj subfrazoj</a> / </span></div>

<section class="sek1">

<h2 id="i-vad"><span class="par">33.4.3.</span> Rilataj subfrazoj – forlaso de TI-vorto</h2>

<p id="i-l8b">Rilata KI-vorto ofte kunlaboras kun samspeca TI-vorto en la ĉeffrazo: <i>Tie staras <b>tiu</b>, <strong>kiu demandis pri vi hieraŭ</strong>.</i> Iafoje oni povas forlasi la TI-vorton: <i><strong>Kiu dormas longe</strong>, vivas mallonge.</i><cite class="fonto" data-tde="proverbaro-esperanta,bh740"><abbr title="Proverbaro Esperanta, proverbo 729 ⇗ Alklaku por vidi la kuntekston en la Tekstaro de Esperanto">PE.729</abbr></cite> = <i><b>Tiu</b>, <strong>kiu dormas longe, vivas mallonge</strong>.</i> <i>Li tuj faris, <strong>kion mi volis</strong>.</i><cite class="fonto" data-tde="fundamenta-ekzercaro,s47"><abbr title="Ekzercaro de la Fundamento, ekzerco 31 ⇗ Alklaku por vidi la kuntekston en la Tekstaro de Esperanto">FE.31</abbr></cite> = <i>Li tuj faris <b>tion</b>, <strong>kion mi volis</strong>.</i></p>

<p id="j-ztu">Sed ofte tia forlaso tute ne estas ebla. La baza regulo estas, ke la rilata KI-vorto kaj la responda TI-vorto devas havi la saman formon: Ili estu de la sama tabelvorta grupo (<i>tiu – kiu</i>, <i>tio – kio</i>, <i>tiel – kiel</i> k.t.p.), kaj ili havu la saman rolmontrilon, aŭ ili estu ambaŭ sen rolmontrilo. Krome oni ne povas ellasi TI-vorton, kiu havas antaŭ si rolvorteton, lasante la rolvorteton sola, ĉar rolvorteto ĉiam bezonas ion, kies frazrolon ĝi montras. Entute estas preferinde neniam forlasi TI-vorton, kiu havas rolvorteton antaŭ si: <i>Marta renkontiĝis <span class="ellasita-parto"><span data-teksto="vizaĝo kontraŭ vizaĝo">[...]</span></span> <b>kun tio</b>, <strong>kun kio renkontiĝas milionoj da homoj</strong>.</i><cite class="fonto" data-tde="marta,as113,Marta-2"><abbr title="Marta, paĝo 16 ⇗ Alklaku por vidi la kuntekston en la Tekstaro de Esperanto">M.16</abbr></cite> Prefere ne: <i>*Marta renkontiĝis, kun kio renkontiĝas ...*</i></p>

<p id="j-s45">Por eviti miskomprenojn oni ellasu TI-vorton nur malofte, kaj nur en tiaj okazoj, en kiuj tia forlaso estas kutima. Alie la rezulta frazo povas fariĝi malfacile komprenebla.</p>

<section class="sek2">

<h3 id="i-tjs"><i>Tiu kiu</i> <a class="permo" rel="bookmark" title="Legosigno" href="ti-forlaso.html#i-tjs">«</a></h3>

<ul id="i-r2h" class="ekzlisto">

	<li><p id="i-jg3"><i><b>Tiu</b>, <strong>kiu havas forton</strong>, havas rajton.</i> <span class="sago">→</span> <i><strong>Kiu havas forton</strong>, havas rajton.</i><cite class="fonto" data-tde="proverbaro-esperanta,bh528"><abbr title="Proverbaro Esperanta, proverbo 517 ⇗ Alklaku por vidi la kuntekston en la Tekstaro de Esperanto">PE.517</abbr></cite></p> Tia ĉi forlaso de TI-vorto estas tre ofta en proverboj kaj similaj okazoj, en kiuj oni deziras uzi tre koncizajn frazojn.</li>

	<li><p id="i-n6e"><i>Plej bone ridas <b>tiu</b>, <strong>kiu laste ridas</strong>.</i> <span class="sago">→</span> <i>Plej bone ridas, <strong>kiu laste ridas</strong>.</i><cite class="fonto" data-tde="proverbaro-esperanta,bh253"><abbr title="Proverbaro Esperanta, proverbo 242 ⇗ Alklaku por vidi la kuntekston en la Tekstaro de Esperanto">PE.242</abbr></cite></p></li>

	<li><p id="i-8oa"><i><strong>Kiu okupas sin je meĥaniko</strong>, estas meĥanikisto, kaj <strong>kiu okupas sin je ĥemio</strong>, estas ĥemiisto.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite> = <i><b>Tiu</b>, <strong>kiu okupas sin</strong> ...</i></p></li>

	<li><p id="i-llb"><i>Mi pagis <b>al tiu</b>, <strong>al kiu oni devis<span class="klariga-aldono"> [pagi]</span></strong>.</i> <span class="sago">→</span> <i>Mi pagis, <strong>al kiu oni devis</strong>.</i><cite class="fonto" data-tde="marta,as29,Marta-2"><abbr title="Marta, paĝo 6 ⇗ Alklaku por vidi la kuntekston en la Tekstaro de Esperanto">M.6</abbr></cite> Ĉi tie Zamenhof ellasis TI-vorton, kiu havas rolvorteton. Tio estas nekutima kaj neimitinda.</p></li>

</ul>

<p id="i-f9m" class="tenu">Oni normale ne ellasas solan <i>tiun</i> aŭ <i>tiujn</i>:</p>

<ul id="i-ub3" class="ekzlisto">

	<li><p id="i-6dr"><i>Mi finfine provis <b>tiujn</b>, <strong>kiujn vi tiom laŭdis</strong>.</i> Ne diru: <i>*Mi finfine provis, kiujn vi tiom laŭdis.*</i></p></li>

</ul>

<p id="i-vma" class="tenu">Se <i>tiu</i> staras antaŭ O-vorto kiel difinilo de ĝi, oni ne povas forlasi <i>tiu</i> sen ŝanĝi la signifon. Sed oni ofte povas ŝanĝi <i>tiu</i> al <i>la</i> sen grava signifoŝanĝo:</p>

<ul id="i-imt" class="ekzlisto">

	<li><p id="i-l59"><i>Li ankoraŭ ne redonis <b>tiun libron</b>, <strong>kiun li pruntis de mi</strong>.</i> <span class="sago">→</span> <i>Li ankoraŭ ne redonis <b>la libron</b>, <strong>kiun li pruntis de mi</strong>.</i> Se oni dirus: <i>Li ankoraŭ ne redonis <b>libron</b>, <strong>kiun</strong> ...</i>, temus pri unu el tiuj libroj, kiujn li pruntis de mi. La signifo ŝanĝiĝus.</p></li>

</ul>

</section>

<section class="sek2">

<h3 id="i-vfd"><i>Tio kio</i> <a class="permo" rel="bookmark" title="Legosigno" href="ti-forlaso.html#i-vfd">«</a></h3>

<ul id="i-mp9" class="ekzlisto">

	<li><p id="i-a2p"><i><b>Tio</b>, <strong>kio pasis</strong>, ne revenos.</i> <span class="sago">→</span> <i><strong>Kio pasis</strong>, ne revenos.</i><cite class="fonto" data-tde="proverbaro-esperanta,bh84"><abbr title="Proverbaro Esperanta, proverbo 73 ⇗ Alklaku por vidi la kuntekston en la Tekstaro de Esperanto">PE.73</abbr></cite></p></li>

	<li><p id="i-8hv"><i>Sorto ofte alsendas <b>tion</b>, <strong>kion</strong> oni ne atendas.</i> <span class="sago">→</span> <i>Sorto ofte alsendas, <strong>kion oni ne atendas</strong>.</i><cite class="fonto" data-tde="proverbaro-esperanta,bh565"><abbr title="Proverbaro Esperanta, proverbo 554 ⇗ Alklaku por vidi la kuntekston en la Tekstaro de Esperanto">PE.554</abbr></cite></p></li>

	<li><p id="i-et3"><i>Mi neniel povas kompreni <b>tion</b>, <strong>kion vi parolas</strong>.</i> <span class="sago">→</span> <i>Mi neniel povas kompreni, <strong>kion vi parolas</strong>.</i><cite class="fonto" data-tde="fundamenta-ekzercaro,s44"><abbr title="Ekzercaro de la Fundamento, ekzerco 28 ⇗ Alklaku por vidi la kuntekston en la Tekstaro de Esperanto">FE.28</abbr></cite></p></li>

</ul>

</section>

<section class="sek2">

<h3 id="i-843"><i>Tiam kiam</i> <a class="permo" rel="bookmark" title="Legosigno" href="ti-forlaso.html#i-843">«</a></h3>

<p id="i-ikh" class="tenu">Se rilata <i>kiam</i>-frazo rilatas al <i>tiam</i>, oni plej ofte forlasas <i>tiam</i>. Oni retenas <i>tiam</i> nur se oni volas emfazi:</p>

<ul id="i-c35" class="ekzlisto">

	<li><p id="i-gcm"><i><strong>Kiam oni estas riĉa <span class="ellasita-parto"><span data-teksto="(aŭ riĉaj)">[...]</span></span></strong>,<span class="klariga-aldono"> [<b>tiam</b>]</span> oni havas multajn amikojn.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite></p></li>

	<li><p id="i-r2n"><i><strong>Kiam via domo estis konstruata</strong>,<span class="klariga-aldono"> [<b>tiam</b>]</span> mia domo estis jam longe konstruita.</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 25 ⇗ Alklaku por vidi la kuntekston en la Tekstaro de Esperanto">FE.25</abbr></cite></p></li>

	<li><p id="i-3l4"><i><strong>Kiam li estis ĉe mi</strong>,<span class="klariga-aldono"> [<b>tiam</b>]</span> li staris tutan horon apud la fenestro.</i><cite class="fonto" data-tde="fundamenta-ekzercaro,s42"><abbr title="Ekzercaro de la Fundamento, ekzerco 26 ⇗ Alklaku por vidi la kuntekston en la Tekstaro de Esperanto">FE.26</abbr></cite></p></li>

</ul>

<p id="i-5so" class="tenu">Anstataŭ <i>post tiam kiam</i>, <i>de tiam kiam</i> k.t.p., oni normale uzas nur <i>post kiam</i>, <i>de kiam</i> k.t.p. Oni do forlasas <i>tiam</i>, sed konservas la rolvorteton. En tiaj okazoj la rolvorteto rilatas ne al la vorto <i>kiam</i>, sed al la tuta <i>kiam</i>-frazo:</p>

<ul id="i-hu8" class="ekzlisto">

	<li><p id="i-k4s"><i><b>Post tiam</b>, <strong>kiam alvenis Karlo</strong>, la festo fariĝis vere amuza.</i> <span class="sago">→</span> <i>Post <strong>kiam alvenis Karlo</strong>, la festo fariĝis vere amuza.</i></p></li>

	<li><p id="i-1k6"><i><b>De tiam</b>, <strong>kiam mortis lia edzino</strong>, li vivas tute sola.</i> <span class="sago">→</span> <i>De <strong>kiam mortis lia edzino</strong>, li vivas tute sola.</i></p></li>

</ul>

<p id="i-mzk">Anstataŭ <i>ĝis (tiam) kiam</i> oni diru simple <i>ĝis</i>. Oni ankaŭ ne uzu <i>dum (tiam) kiam</i>, sed simple <i>dum</i>. <a href="../aliaj.html#i-vur"><i>Ĝis</i></a> kaj <a href="../aliaj.html#i-n3d"><i>dum</i></a> estas mem frazenkondukiloj, kaj tute ne bezonas helpon de <i>kiam</i>. Anstataŭ <i>antaŭ tiam kiam</i> oni normale uzas <a href="../aliaj.html#i-jjr"><i>antaŭ ol</i></a>.</p>

</section>

<section class="sek2">

<h3 id="i-j7z"><i>Tie kie</i> <a class="permo" rel="bookmark" title="Legosigno" href="ti-forlaso.html#i-j7z">«</a></h3>

<p id="i-46g" class="tenu">Se rilata <i>kie</i>-frazo rilatas al sola <i>tie</i>, oni ofte forlasas <i>tie</i>, sed oni povas konservi <i>tie</i> por emfazo:</p>

<ul id="i-92u" class="ekzlisto">

	<li><p id="i-ns5"><i><strong>Kie estas pano</strong>,<span class="klariga-aldono"> [<b>tie</b>]</span> ne mankas panpecetoj.</i><cite class="fonto" data-tde="proverbaro-esperanta,bh284"><abbr title="Proverbaro Esperanta, proverbo 273 ⇗ Alklaku por vidi la kuntekston en la Tekstaro de Esperanto">PE.273</abbr></cite></p></li>

	<li><p id="i-h6d"><i><strong>Kie lumo ekzistas</strong>,<span class="klariga-aldono"> [<b>tie</b>]</span> ankaŭ ombro troviĝas.</i><cite class="fonto" data-tde="proverbaro-esperanta,bh421"><abbr title="Proverbaro Esperanta, proverbo 410 ⇗ Alklaku por vidi la kuntekston en la Tekstaro de Esperanto">PE.410</abbr></cite></p></li>

	<li><p id="i-768"><i>Ŝi povis iri<span class="klariga-aldono"> [<b>tien</b>]</span>, <strong>kien ŝi volis</strong>.</i><cite class="fonto" data-tde="fabeloj-de-andersen-1,m238,elinjo-fingreto"><abbr title="Fabeloj de Andersen 1, paĝo 44 ⇗ Alklaku por vidi la kuntekston en la Tekstaro de Esperanto">FA1.44</abbr></cite></p></li>

</ul>

</section>

<section class="sek2">

<h3 id="i-acp"><i>Tia kia</i> <a class="permo" rel="bookmark" title="Legosigno" href="ti-forlaso.html#i-acp">«</a></h3>

<p id="i-p7v" class="tenu">Rilata <i>kia</i>-frazo ĉiam rilatas al <i>tia</i> en la ĉeffrazo. Plej ofte oni konservas <i>tia</i>, sed se la frazo restas klara, oni povas ĝin ellasi:</p>

<ul id="i-rhg" class="ekzlisto">

	<li><p id="i-9uh"><i>Li havas<span class="klariga-aldono"> [<b>tian</b>]</span> kapon, <strong>kian vi ne trovos en la tuta mondo</strong>.</i><cite class="fonto" data-tde="la-gimnazio,cd4"><abbr title="La Gimnazio, paĝo 53 ⇗ Alklaku por vidi la kuntekston en la Tekstaro de Esperanto">Gm.53</abbr></cite></p></li>

	<li><p id="i-7o5"><i>Li ĵuris ekbruligi por li funebran torĉon<span class="klariga-aldono"> [<b>tian</b>]</span>, <strong>kian</strong> ankoraŭ neniu reĝo iam havis.</i><cite class="fonto" data-tde="la-rabistoj,da940,la-rabistoj-2"><abbr title="La Rabistoj, paĝo 60 ⇗ Alklaku por vidi la kuntekston en la Tekstaro de Esperanto">Rt.60</abbr></cite></p></li>

</ul>

</section>

<section class="sek2">

<h3 id="i-lac"><i>Tiel kiel</i> <a class="permo" rel="bookmark" title="Legosigno" href="ti-forlaso.html#i-lac">«</a></h3>

<p id="i-3rz" class="tenu">Rilata <i>kiel</i>-frazo ĉiam rilatas al <i>tiel</i> en la ĉeffrazo, sed ofte oni povas subkompreni <i>tiel</i>:</p>

<ul id="i-dkl" class="ekzlisto">

	<li><p id="i-u7j"><i>Ne vivu<span class="klariga-aldono"> [<b>tiel</b>]</span> <strong>kiel vi volas</strong>, vivu<span class="klariga-aldono"> [<b>tiel</b>]</span> <strong>kiel vi povas</strong>.</i><cite class="fonto" data-tde="proverbaro-esperanta,bh62"><abbr title="Proverbaro Esperanta, proverbo 51 ⇗ Alklaku por vidi la kuntekston en la Tekstaro de Esperanto">PE.51</abbr></cite></p></li>

	<li><p id="i-rct"><i>Bojas hundido<span class="klariga-aldono"> [<b>tiel</b>]</span>, <strong>kiel ĝi aŭdas de hundoj</strong>.</i><cite class="fonto" data-tde="proverbaro-esperanta,bh702"><abbr title="Proverbaro Esperanta, proverbo 691 ⇗ Alklaku por vidi la kuntekston en la Tekstaro de Esperanto">PE.691</abbr></cite></p></li>

	<li><p id="i-89i"><i>Ĉiu iras<span class="klariga-aldono"> [<b>tiel</b>]</span>, <strong>kiel saĝ’ al li diras</strong>.</i><cite class="fonto" data-tde="proverbaro-esperanta,bh366"><abbr title="Proverbaro Esperanta, proverbo 355 ⇗ Alklaku por vidi la kuntekston en la Tekstaro de Esperanto">PE.355</abbr></cite></p></li>

</ul>

</section>

<section class="sek2">

<h3 id="i-lc4"><i>Tiom kiom</i> <a class="permo" rel="bookmark" title="Legosigno" href="ti-forlaso.html#i-lc4">«</a></h3>

<p id="i-v5h" class="tenu">Rilata <i>kiom</i>-frazo ĉiam rilatas al <i>tiom</i> en la ĉeffrazo, sed ofte oni povas subkompreni <i>tiom</i>:</p>

<ul id="i-o5m" class="ekzlisto">

	<li><p id="i-1le"><i>Da pulvo ni havas<span class="klariga-aldono"> [<b>tiom</b>]</span> <strong>kiom vi volas</strong>.</i><cite class="fonto" data-tde="la-rabistoj,da1046,la-rabistoj-2"><abbr title="La Rabistoj, paĝo 66 ⇗ Alklaku por vidi la kuntekston en la Tekstaro de Esperanto">Rt.66</abbr></cite></p></li>

	<li><p id="i-amv"><i>Mi penos<span class="klariga-aldono"> [<b>tiom</b>]</span>, <strong>kiom mi povos</strong>, plenumi la deziron de la komitato.</i><cite class="fonto"><abbr title="Leteroj de Zamenhof 1, paĝo 168">L1.168</abbr></cite></p></li>

</ul>

<p id="i-htm" class="tenu">Se antaŭ <i>tiom</i> staras <i>ol</i>, oni plej ofte ellasas <i>tiom</i>, kaj metas <i>ol</i> rekte antaŭ la <i>kiom</i>-frazo:</p>

<ul id="i-6la" class="ekzlisto">

	<li><p id="i-h47"><i>Pli granda estas mia puno, ol <b>tiom</b>, <strong>kiom mi povos elporti</strong>.</i> <span class="sago">→</span> <i>Pli granda estas mia puno, ol <strong>kiom mi povos elporti</strong>.</i><cite class="fonto" data-tde="malnova-testamento,ar15,mtlibro1"><abbr title="Genezo, ĉapitro 4 ⇗ Alklaku por vidi la kuntekston en la Tekstaro de Esperanto">Gn.4</abbr></cite></p></li>

	<li><p id="i-2pp"><i>Se vi scias pentri, tio povas iom utili al vi, tamen multe malpli, ol <b>tiom</b> <strong>kiom utilus lerteco en muziko</strong>.</i> <span class="sago">→</span> <i>Se vi scias pentri, tio povas iom utili al vi, tamen multe malpli, ol <strong>kiom utilus lerteco en muziko</strong>.</i><cite class="fonto" data-tde="marta,as245,Marta-2"><abbr title="Marta, paĝo 33 ⇗ Alklaku por vidi la kuntekston en la Tekstaro de Esperanto">M.33</abbr></cite></p></li>

</ul>

<p id="i-2en">En tiaj frazoj oni povas eĉ ellasi <i>kiom</i>, ĉar <a href="../aliaj.html#i-jjr"><i>ol</i></a> sufiĉas kiel frazenkondukilo: <i>Pli granda estas mia puno, <strong>ol mi povos elporti</strong>.</i> <i>... multe malpli, <strong>ol utilus lerteco en muziko</strong>.</i></p>

</section>

<section class="sek2">

<h3 id="i-188"><i>Ties kies</i> <a class="permo" rel="bookmark" title="Legosigno" href="ti-forlaso.html#i-188">«</a></h3>

<p id="i-j6d" class="tenu">Rilata <i>kies</i>-frazo treege malofte rilatas al <i>ties</i> en la ĉeffrazo. Kiam tiel tamen iafoje estas, oni apenaŭ povas forlasi <i>ties</i>:</p>

<ul id="i-35v" class="ekzlisto">

	<li><p id="i-agz"><i><strong>Kies ĝi estas</strong>, <b>ties</b> ĝi restu.</i></p></li>

</ul>

</section>

<section class="sek2">

<h3 id="i-jnt"><i>Tial kial</i> <a class="permo" rel="bookmark" title="Legosigno" href="ti-forlaso.html#i-jnt">«</a></h3>

<p id="i-3id" class="tenu"><a href="aliaj_ki-vortoj.html#i-sll">Rilata <i>kial</i>-frazo neniam rilatas al <i>tial</i> en la ĉeffrazo</a>.</p>

</section>

<section class="sek2">

<h3 id="i-pho">Malsamaj rolmontriloj <a class="permo" rel="bookmark" title="Legosigno" href="ti-forlaso.html#i-pho">«</a></h3>

<p id="i-k8j">Ellaso de la TI-vorto ĉe tiaj ĉi rilataj subfrazoj normale ne estas ebla, se la TI-vorto kaj la rilata KI-vorto havas malsamajn rolmontrilojn, aŭ se unu el ili havas kaj la alia ne havas rolmontrilon.</p>

<p id="i-cej">Tial ne diru: <i>*Mi konas, <strong>kiu venis</strong>.*</i> Diru: <i>Mi konas <b>tiun</b>, <strong>kiu venis</strong>.</i> Ne diru: <i>*Ĝi estas besto, <strong>kian vi timas</strong>.*</i> Sed: <i>Ĝi estas <b>tia besto</b>, <strong>kian vi timas</strong>.</i></p>

<p id="i-p89">Ne diru: <i>*Ili loĝas, <strong>de kie mi venas</strong>.*</i> Oni devas diri: <i>Ili loĝas <b>tie</b>, <strong>de kie mi venas</strong>.</i> Ankaŭ ne uzu: <i>*Li devenas, <strong>kien mi iros</strong>.*</i> Diru: <i>Li devenas <b>de tie</b>, <strong>kien mi iros</strong>.</i> Oni ankaŭ ne povas forlasi <i>tie</i>, sed konservi rolvorteton, kiu starus antaŭ <i>tie</i>. Ne diru: <i>*Li venas de <strong>kie mi loĝas</strong>.*</i> Diru: <i>Li venas <b>de tie</b>, <strong>kie mi loĝas</strong>.</i></p>

<p id="i-afu" class="tenu">Sed en prezentaj esprimoj kiel <i>jen tio, kion ...</i>, <i>jen estas tio, kion ...</i> kaj <i>tio estas tio, kion ...</i> oni iafoje forlasas <i>tio</i> kontraŭe al la ĉi-antaŭa regulo:</p>

<ul id="i-56m" class="ekzlisto">

	<li><p id="i-g3l"><i>Jen<span class="klariga-aldono"> [<b>tio</b>]</span> <strong>kion diris Aĥitofel</strong>.</i><cite class="fonto" data-tde="malnova-testamento,ar1777,mtlibro10"><abbr title="Samuel 2, ĉapitro 17 ⇗ Alklaku por vidi la kuntekston en la Tekstaro de Esperanto">Sm2.17</abbr></cite></p></li>

	<li><p id="j-z85"><i>Kaj jen estas<span class="klariga-aldono"> [<b>tio</b>]</span>, <strong>kion la Izraelidoj ekposedis en la lando Kanaana</strong>.</i><cite class="fonto" data-tde="malnova-testamento,ar1319,mtlibro6"><abbr title="Josuo, ĉapitro 14 ⇗ Alklaku por vidi la kuntekston en la Tekstaro de Esperanto">Js.14</abbr></cite></p></li>

	<li><p id="j-8h9"><i>Tio estas<span class="klariga-aldono"> [<b>tio</b>]</span>, <strong>kion diris al ili ilia patro</strong>.</i><cite class="fonto" data-tde="malnova-testamento,ar241,mtlibro1"><abbr title="Genezo, ĉapitro 49 ⇗ Alklaku por vidi la kuntekston en la Tekstaro de Esperanto">Gn.49</abbr></cite></p></li>

</ul>

</section>

<section class="sek2">

<h3 id="i-zvl">Ne forlasu rilatan KI-vorton <a class="permo" rel="bookmark" title="Legosigno" href="ti-forlaso.html#i-zvl">«</a></h3>

<p id="i-9b1">En kelkaj lingvoj oni povas iafoje forlasi rilatan KI-vorton. Tio ne estas ebla en Esperanto. Ne diru: <i>*<b>La viro</b>, <strong>mi vidis</strong>, portis valizon.*</i> Diru: <i><b>La viro</b>, <strong>kiun mi vidis</strong>, portis valizon.</i> Ne diru: <i>*Nun estas <b>la horo</b>, <strong>ŝi normale alvenas</strong>.*</i> Diru: <i>Nun estas <b>la horo</b>, <strong>kiam ŝi normale alvenas</strong>.</i></p>

<p id="i-3sf">En iuj lingvoj oni povas iafoje forlasi la rilatan KI-vorton, sed konservi eventualan rolvorteton, kiu tiam staras sola ie en la subfrazo (eĉ en la fino). Tio estas absolute neebla en Esperanto. Rolvorteto devas stari antaŭ tiu frazparto, kies rolon ĝi montras. Ne diru: <i>*Mi vidis <b>tiun knabinon</b>, <strong>vi parolis pri</strong>.*</i> Nepre diru: <i>Mi vidis <b>tiun knabinon</b>, <strong>pri kiu vi parolis</strong>.</i></p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/subfrazoj/rilataj/ti-forlaso.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/subfrazoj/rilataj/ti-forlaso.html">H-skribo</a></li><li><a href="https://x.bertilow.com/pmeg/gramatiko/subfrazoj/rilataj/ti-forlaso.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>