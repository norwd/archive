<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : “Se”-frazoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Forlaso de TI-vorto" href="rilataj/ti-forlaso.html">
	<link rel="Next" title="Ĉar-frazoj" href="char.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="se.html">	
	<link rel="Alternate" hreflang="eo" href="se.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/subfrazoj/se.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/subfrazoj/se.html">	
	<link rel="Alternate" hreflang="x-default" href="se.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="se.html"><i>Se</i>-frazoj</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="rilataj/ti-forlaso.html" title="Forlaso de TI-vorto">Antaŭa paĝo</a></li><li id="PMEGSEKVA"><a rel="next" href="char.html" title="Ĉar-frazoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Subfrazoj</a> / </span></div>

<section class="sek1">

<h2 id="i-rpl"><span class="par">33.5.</span> <i>Se</i>-frazoj</h2>

<p id="i-osv" class="tenu"><i>Se</i> = “sub la kondiĉo ke, kun la supozo ke, en la okazo ke”. <i>Se</i> enkondukas subfrazon, kiu montras kondiĉon, supozon aŭ okazon:</p>

<ul id="i-g3z" class="ekzlisto">

<li><p id="i-unf"><i><strong>Se li scius, ke mi estas tie ĉi</strong>, li tuj venus al mi.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> = <i>En la okazo, ke li scius ...</i> Oni uzas US-verbojn, ĉar temas pri nura fantazio.</p></li>

<li><p id="i-8rr"><i><strong>Se mi estus sana</strong>, mi estus feliĉa.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 19 ⇗ Alklaku por vidi la kuntekston en la Tekstaro de Esperanto">FE.19</abbr></cite> = <i>Sub la kondiĉo, ke mi estus sana ...</i></p></li>

<li><p id="i-zj9"><i><strong>Se mi havus multe da mono</strong>, mi aĉetus aŭton.</i> La US-formoj montras, ke temas pri fantazio. La parolanto scias, ke li ne havas multe da mono.</p></li>

<li><p id="i-nji"><i><strong>Se li havas multe da mono</strong>, li verŝajne aĉetos aŭton.</i> La AS-formo kaj OS-formo (reala modo) montras, ke povas esti realeco. Povas esti, ke li vere havas multe da mono, sed oni ne scias certe.</p></li>

<li><p id="i-vf9"><i><strong>Se iu havas multe da mono</strong>, tiu havas ankaŭ multe da problemoj.</i> La AS-formoj montras, ke temas pri ĉiam valida principo.</p></li>

<li><p id="i-igh"><i><strong>Se li jam venis</strong>, petu lin al mi.</i><cite class="fonto" data-tde="fundamenta-ekzercaro,s42"><abbr title="Ekzercaro de la Fundamento, ekzerco 26 ⇗ Alklaku por vidi la kuntekston en la Tekstaro de Esperanto">FE.26</abbr></cite> Povas esti, ke li jam venis. Tial reala modo, IS-formo.</p></li>

<li><p id="i-v1z"><i>Mia opinio estas: prenu mem akvon, <strong>se vi volas trinki</strong>.</i><cite class="fonto" data-tde="fundamenta-ekzercaro,s33"><abbr title="Ekzercaro de la Fundamento, ekzerco 19 ⇗ Alklaku por vidi la kuntekston en la Tekstaro de Esperanto">FE.19</abbr></cite></p></li>

<li><p id="i-nnf"><i>Mi ne farus la eraron, <strong>se li antaŭe dirus al mi la veron</strong> (aŭ <strong>se li estus dirinta al mi la veron</strong>).</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite> Oni povas uzi simplan US-formon, eĉ kiam temas pri fantazio pri pasinta tempo. US-verboj estas tempe neŭtralaj.</p></li>

<li><p id="i-94o"><i>Mia ora ringo ne estus nun tiel longe serĉata, <strong>se ĝi ne estus tiel lerte kaŝita de vi</strong>.</i><cite class="fonto" data-tde="fundamenta-ekzercaro,s41"><abbr title="Ekzercaro de la Fundamento, ekzerco 25 ⇗ Alklaku por vidi la kuntekston en la Tekstaro de Esperanto">FE.25</abbr></cite></p></li>

<li><p id="i-17m"><i>Tiu ĉi libro havas sesdek paĝojn; tial, <strong>se mi legos en ĉiu tago po dek kvin paĝoj</strong>, mi finos la tutan libron en kvar tagoj.</i><cite class="fonto" data-tde="fundamenta-ekzercaro,s25"><abbr title="Ekzercaro de la Fundamento, ekzerco 14 ⇗ Alklaku por vidi la kuntekston en la Tekstaro de Esperanto">FE.14</abbr></cite> Oni ankaŭ povas uzi US-formojn en ĉi tiaj frazoj. Ĉe estonta tempo ne estas ĉiam eble fari klaran distingon inter fantazio kaj fakto, ĉar la estonteco ĉiam estas necerta.</p></li>

</ul>

<section class="sek2">

<h3 id="i-dvk">Helpa <i>tiam</i> <a class="permo" rel="bookmark" title="Legosigno" href="se.html#i-dvk">«</a></h3>

<p id="i-dg3" class="tenu">Kiam <i>se</i>-frazo troviĝas frazkomence, oni ofte uzas <i>tiam</i> en la ĉeffrazo por helpi al klareco. <i>Tiam</i> reprezentas la ideon de la <i>se</i>-frazo. Oni povas ankaŭ uzi <i>tiuokaze</i>, <i>tiaokaze</i> aŭ simile:</p>

<ul id="i-c3e" class="ekzlisto">

<li><p id="i-t32"><i><strong>Se ĉiu balaos antaŭ sia pordo</strong>, <b>tiam</b> en la tuta urbo estos ordo.</i><cite class="fonto" data-tde="proverbaro-esperanta,bh364"><abbr title="Proverbaro Esperanta, proverbo 353 ⇗ Alklaku por vidi la kuntekston en la Tekstaro de Esperanto">PE.353</abbr></cite></p></li>

<li><p id="i-vhu"><i><strong>Se ni konscios bone la esencon kaj celon de niaj kongresoj</strong>, <b>tiam</b> ni venados al ili kun ĉiam freŝa kaj neniam malfortiĝanta entuziasmo.</i><cite class="fonto" data-tde="paroladoj-de-zamenhof,bc109"><abbr title="Originala Verkaro, paĝo 377 ⇗ Alklaku por vidi la kuntekston en la Tekstaro de Esperanto">OV.377</abbr></cite></p></li>

</ul>

</section>

<section class="sek2">

<h3 id="i-ojr"><i>Se</i>-frazo + <i>tio</i> <a class="permo" rel="bookmark" title="Legosigno" href="se.html#i-ojr">«</a></h3>

<p id="i-8j7" class="tenu">Iafoje <i>tio</i> en la ĉeffrazo reprezentas la ideon de antaŭa <i>se</i>-frazo:</p>

<ul id="i-usj" class="ekzlisto">

<li><p id="i-rgm"><i><strong>Se ŝi havas multe da mono</strong>, <b>tio</b> ne nepre signifas, ke ŝi estas feliĉa.</i> = <i>Se ŝi havas multe da mono, la fakto, ke ŝi havas multe da mono, ne nepre signifas ...</i></p></li>

<li><p id="i-g3c"><i><strong>Se malgraŭ ĉiuj ventoj kaj puŝoj ĝi</strong><span class="klariga-aldono"> [= Esperanto]</span> <strong>dum dudek kvin jaroj vivis kaj kreskis regule kaj rekte</strong>, <span class="ellasita-parto"><span data-teksto="ĉiam pli fortiĝante kaj riĉiĝante, neniam fleksiĝante aŭ kripliĝante, neniam minacante disfali en dialektojn, sed ĉiam pli kaj pli fortikigante sian tute difinitan, ĉie egalan spiriton, neniam perdante hodiaŭ, kion ĝi akiris hieraŭ, –">[...]</span></span> ni povas <b>pri tio</b> sincere nin gratuli.</i><cite class="fonto" data-tde="paroladoj-de-zamenhof,bc219"><abbr title="Originala Verkaro, paĝo 407 ⇗ Alklaku por vidi la kuntekston en la Tekstaro de Esperanto">OV.407</abbr></cite> = <i>... ni povas pri la vivo kaj kreskado sincere nin gratuli.</i></p></li>

</ul>

</section>

<section class="sek2">

<h3 id="i-9u9">Deziraj <i>se</i>-frazoj <a class="permo" rel="bookmark" title="Legosigno" href="se.html#i-9u9">«</a></h3>

<p id="i-19i" class="tenu"><i>Se</i> estas uzata ankaŭ en ĉeffrazo por esprimi fortan deziron. Ofte oni tiam aldonas <a href="../e-vortecaj_vortetoj/ceteraj/nur.html"><i>nur</i></a> por akcenti la deziran sencon. Se la deziro estas nerealigebla, oni uzas <a href="../verboj/imaga.html">US-modon</a>. Alie oni uzas <a href="../verboj/reala/venonta_tempo.html">OS-formon</a> (normale ĉiam kun <i>nur</i>):</p>

<ul id="i-ibu" class="ekzlisto">

<li><p id="i-r2k"><i>Ho, <strong>se</strong> mi estus sola!... – ŝi pensis. – <strong>Se</strong> mi ne havus infanon!</i><cite class="fonto" data-tde="marta,as459,Marta-3"><abbr title="Marta, paĝo 61 ⇗ Alklaku por vidi la kuntekston en la Tekstaro de Esperanto">M.61</abbr></cite> = <i>Mi deziregas, ke mi estu sola, ke mi ne havu infanon (sed tio ne estas ebla).</i></p></li>

<li><p id="j-4go"><i>Ha, kia agrablaĵo estus nun unu alumeto! <strong>Se</strong> ŝi nur povus kuraĝi elpreni unu el la skatoleto, ekfroti ĝin je la muro kaj varmigi al si sur ĝi la fingrojn!</i><cite class="fonto" data-tde="fabeloj-de-andersen-2,n935,knabineto-kun-alumetoj"><abbr title="Fabeloj de Andersen 2, paĝo 113 ⇗ Alklaku por vidi la kuntekston en la Tekstaro de Esperanto">FA2.113</abbr></cite></p></li>

<li><p id="j-eo2"><i><strong>Se</strong> oni nur ne refandos min!</i><cite class="fonto" data-tde="fabeloj-de-andersen-2,n959,malnova-strata-lanterno"><abbr title="Fabeloj de Andersen 2, paĝo 119 ⇗ Alklaku por vidi la kuntekston en la Tekstaro de Esperanto">FA2.119</abbr></cite></p></li>

</ul>

<p id="i-umr">Oni povas diri, ke vera ĉeffrazo estas subkomprenata: <i>Ho, <strong>se mi estus sola</strong>, tiam mi estus feliĉa!</i></p>

</section>

<section class="sek2">

<h3 id="j-2lz"><i>Se</i> antaŭ I-verbo <a class="permo" rel="bookmark" title="Legosigno" href="se.html#j-2lz">«</a></h3>

<p id="j-mid">Iafoje oni mallongigas <i>se</i>-frazon, en kiu la ĉefverbo havas U-finaĵon, anstataŭigante la ĉefverbon per I-verbo kaj forlasante la subjekton. Vidu ekzemplojn en la klarigoj pri <a href="../i-verboj/kvazau_chefverboj.html">I-verboj uzataj kvazaŭ ĉefverboj</a>.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/subfrazoj/se.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/subfrazoj/se.html">H-skribo</a></li><li><a href="https://x.bertilow.com/pmeg/gramatiko/subfrazoj/se.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>