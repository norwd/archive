<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Aliaj subfrazoj – “apenaŭ”, “dum”, “ĝis”, “kvankam”, “kvazaŭ”, “ol”</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Ĉar-frazoj" href="char.html">
	<link rel="Next" title="Nerekta parolo" href="nerekta_parolo/index.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="aliaj.html">	
	<link rel="Alternate" hreflang="eo" href="aliaj.html">	
	<link rel="Alternate" hreflang="eo-hsistemo" href="https://h.bertilow.com/pmeg/gramatiko/subfrazoj/aliaj.html">	
	<link rel="Alternate" hreflang="eo-xsistemo" href="https://x.bertilow.com/pmeg/gramatiko/subfrazoj/aliaj.html">	
	<link rel="Alternate" hreflang="x-default" href="aliaj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="aliaj.html">Aliaj subfrazoj – <i>apenaŭ</i>, <i>dum</i>, <i>ĝis</i>, <i>kvankam</i>, <i>kvazaŭ</i>, <i>ol</i></a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="char.html" title="Ĉar-frazoj">Antaŭa paĝo</a></li><li id="PMEGSEKVA"><a rel="next" href="nerekta_parolo/index.html" title="Nerekta parolo">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Gramatiko</a> / <a href="index.html">Subfrazoj</a> / </span></div>

<section class="sek1">

<h2 id="i-u88"><span class="par">33.7.</span> Aliaj subfrazoj – <i>apenaŭ</i>, <i>dum</i>, <i>ĝis</i>, <i>kvankam</i>, <i>kvazaŭ</i>, <i>ol</i></h2>

<section class="sek2">

<h3 id="i-cs1"><i>Apenaŭ</i> <a class="permo" rel="bookmark" title="Legosigno" href="aliaj.html#i-cs1">«</a></h3>

<p id="i-tav" class="tenu"><a href="../e-vortecaj_vortetoj/ceteraj/apenau.html"><i>Apenaŭ</i></a> plej ofte estas E-vorteca vorteto, sed ĝi ankaŭ povas esti enkondukilo de tempa subfrazo. Tiam <i>apenaŭ</i> signifas “tuj post kiam” aŭ “preskaŭ samtempe kiam”. Tiaj <i>apenaŭ</i>-frazoj staras ĉiam antaŭ la ĉeffrazo:</p>

<ul id="i-hrf" class="ekzlisto">

<li><p id="i-trg"><i><strong>Apenaŭ ŝia patrino ŝin rimarkis</strong>, ŝi kriis al ŝi: “Nu, mia filino?”</i><cite class="fonto" data-tde="fundamenta-ekzercaro,s36"><abbr title="Ekzercaro de la Fundamento, ekzerco 21 ⇗ Alklaku por vidi la kuntekston en la Tekstaro de Esperanto">FE.21</abbr></cite> = <i>Tuj post kiam ŝia patrino ŝin rimarkis (preskaŭ samtempe), ŝi kriis ...</i></p></li>

<li><p id="i-sah"><i><strong>Apenaŭ ŝi venis al la fonto</strong>, ŝi vidis unu sinjorinon, tre riĉe vestitan, kiu eliris el la arbaro kaj petis de ŝi trinki.</i><cite class="fonto" data-tde="fundamenta-ekzercaro,s33"><abbr title="Ekzercaro de la Fundamento, ekzerco 19 ⇗ Alklaku por vidi la kuntekston en la Tekstaro de Esperanto">FE.19</abbr></cite></p></li>

<li><p id="i-vlp"><i><strong>Apenaŭ ŝi ektuŝis ŝian brakon</strong>, el la buŝo de Janjo elsaltis krieto de doloro.</i><cite class="fonto" data-tde="marta,as913,Marta-8"><abbr title="Marta, paĝo 128 ⇗ Alklaku por vidi la kuntekston en la Tekstaro de Esperanto">M.128</abbr></cite></p></li>

</ul>

<p id="i-shb">Alternative oni povas uzi <i>apenaŭ</i> kiel E-vortecan vorteton en ĉeffrazo: <i><strong>Apenaŭ</strong> ŝi ektuŝis ŝian brakon, <strong>kiam</strong> el la buŝo ...</i> La frazo <i>kiam el la buŝo ...</i> estas nun tempa subfrazo.</p>

</section>

<section class="sek2">

<h3 id="i-n3d"><i>Dum</i> <a class="permo" rel="bookmark" title="Legosigno" href="aliaj.html#i-n3d">«</a></h3>

<p id="i-uks" class="tenu"><i>Dum</i> enkondukas tempan subfrazon. <i>Dum</i>-frazo montras ion, kio daŭras samtempe kun la ĉeffrazo. Oni uzas <i>dum</i>, se kaj la subfrazo kaj la ĉeffrazo estas pli-malpli daŭraj, kaj daŭras dum pli-malpli la sama tempo:</p>

<ul id="i-cnu" class="ekzlisto">

<li><p id="i-euk"><i>Unu el la vojaĝantoj gardodeĵoris, <strong>dum la aliaj dormis</strong>.</i><cite class="fonto" data-tde="fabeloj-de-andersen-1,m705,galoshoj-de-felicho"><abbr title="Fabeloj de Andersen 1, paĝo 143 ⇗ Alklaku por vidi la kuntekston en la Tekstaro de Esperanto">FA1.143</abbr></cite> La gardodeĵorado daŭris samtempe kiel la dormado.</p></li>

<li><p id="i-cz1"><i><strong>Dum ŝi parolis</strong>, elfalis el ŝia buŝo multego da diamantoj.</i><cite class="fonto" data-tde="fundamenta-ekzercaro,s30"><abbr title="Ekzercaro de la Fundamento, ekzerco 17 ⇗ Alklaku por vidi la kuntekston en la Tekstaro de Esperanto">FE.17</abbr></cite></p></li>

<li><p id="i-v9v"><i>Restu apud mi, <strong>dum mi kun li ekstere parolos</strong>.</i><cite class="fonto" data-tde="la-batalo-de-l-vivo,ag374,la-batalo-parto-2"><abbr title="La batalo de l’ vivo, paĝo 68 ⇗ Alklaku por vidi la kuntekston en la Tekstaro de Esperanto">BV.68</abbr></cite></p></li>

</ul>

<p id="i-rgr" class="tenu">Ofte <i>dum</i>-frazo montras ion, kio kontrastas al la ĉeffrazo. Tiam la tempodaŭra signifo povas malfortiĝi kaj iafoje preskaŭ malaperi:</p>

<ul id="i-udh" class="ekzlisto">

<li><p id="i-7cv"><i><strong>Dum interne ĉio kantadis kaj ĝojadis</strong>, ŝi sidis malgaja en sia ĝardeneto.</i><cite class="fonto" data-tde="fabeloj-de-andersen-1,m432,la-virineto-de-maro"><abbr title="Fabeloj de Andersen 1, paĝo 93 ⇗ Alklaku por vidi la kuntekston en la Tekstaro de Esperanto">FA1.93</abbr></cite> La du agoj, kiuj ja estis samtempaj kaj daŭraj, estis forte kontrastaj unu al la alia.</p></li>

<li><p id="i-7lr"><i>Li estas nur unufoja mensoginto <strong>dum vi estas ankoraŭ nun ĉiam mensoganto</strong>.</i><cite class="fonto" data-tde="fundamenta-ekzercaro,s37"><abbr title="Ekzercaro de la Fundamento, ekzerco 22 ⇗ Alklaku por vidi la kuntekston en la Tekstaro de Esperanto">FE.22</abbr></cite> La du statoj estas ja samtempaj (kvankam la ago de la unufoja mensoginto okazis antaŭe), sed grava estas la kontrasto inter la unufoja mensogo kaj la ĉiama mensogado.</p></li>

<li><p id="i-gkn"><i><strong>Dum la vizaĝo estis juna, freŝa, bela</strong>, la frunto sola estis velkinta kaj duone maljuniĝinta.</i><cite class="fonto" data-tde="marta,as1070,Marta-10"><abbr title="Marta, paĝo 150 ⇗ Alklaku por vidi la kuntekston en la Tekstaro de Esperanto">M.150</abbr></cite> Gravas nur la kontrasto.</p></li>

</ul>

<p id="i-9dh"><i>Dum</i> estis komence nur frazenkondukilo. En la <cite title="Fundamento de Esperanto">Fundamento</cite> ĝi estas uzata nur tiel. Poste <a href="../rolmontriloj/rolvortetoj/aliaj_rolvortetoj/dum.html"><i>dum</i> fariĝis ankaŭ rolvorteto</a>: <i><strong>Dum la manĝado</strong> venas apetito.</i><cite class="fonto" data-tde="proverbaro-esperanta,bh623"><abbr title="Proverbaro Esperanta, proverbo 612 ⇗ Alklaku por vidi la kuntekston en la Tekstaro de Esperanto">PE.612</abbr></cite> Iuj volas uzi <i>dum</i> nur kiel rolvorteton, kaj ekuzas <i>*dum (tio) ke*</i> antaŭ subfrazo. Tiamaniere ili forprenas de <i>dum</i> ĝian originan rolon, kio ne estas bona ideo.</p>

<p id="i-usk">Se ne estas tiel, ke ambaŭ agoj estas daŭraj, aŭ se oni ne volas aparte montri daŭrecon, oni uzas <a href="rilataj/aliaj_ki-vortoj.html#i-3i3">rilatan <i>kiam</i></a>. Tiam la du agoj eble estas samtempaj nur momente: <i><strong>Kiam mi venis al li</strong>, li dormis.</i><cite class="fonto" data-tde="fundamenta-ekzercaro,s34"><abbr title="Ekzercaro de la Fundamento, ekzerco 20 ⇗ Alklaku por vidi la kuntekston en la Tekstaro de Esperanto">FE.20</abbr></cite> <i><strong>Kiam oni estas riĉa <span class="ellasita-parto"><span data-teksto="(aŭ riĉaj)">[...]</span></span></strong>, oni havas multajn amikojn.</i><cite class="fonto" data-tde="fundamenta-ekzercaro,s28"><abbr title="Ekzercaro de la Fundamento, ekzerco 16 ⇗ Alklaku por vidi la kuntekston en la Tekstaro de Esperanto">FE.16</abbr></cite> <i>Dum</i> kaj <i>kiam</i> montras malsamajn nuancojn. Oni do ne uzu ambaŭ samtempe. Ne diru: <i>*Tio okazis, <strong>dum kiam mi loĝis en Romo</strong>.*</i> Diru <i>... dum mi loĝis en Romo</i> aŭ <i>... kiam mi loĝis en Romo</i>, depende de la celita senco.</p>

</section>

<section class="sek2">

<h3 id="i-vur"><i>Ĝis</i> <a class="permo" rel="bookmark" title="Legosigno" href="aliaj.html#i-vur">«</a></h3>

<p id="i-bpc" class="tenu"><i>Ĝis</i> enkondukas subfrazon, kiu montras la tempan finpunkton de la ĉeffrazo. Kiam la ago de la <i>ĝis</i>-frazo komenciĝas, la ago de la ĉeffrazo finiĝas:</p>

<ul id="i-kvi" class="ekzlisto">

<li><p id="i-9lm"><i>Ili persekutos vin, <strong>ĝis vi pereos</strong>.</i><cite class="fonto" data-tde="malnova-testamento,ar1007,mtlibro5"><abbr title="Readmono, ĉapitro 28 ⇗ Alklaku por vidi la kuntekston en la Tekstaro de Esperanto">Re.28</abbr></cite> Kiam vi pereos, finiĝos la persekutado.</p></li>

<li><p id="i-dev"><i>Malĝoje ŝi eliris el la palaco kaj iris dum la tuta tago tra kampoj kaj marĉoj, <strong>ĝis ŝi venis al la granda arbaro</strong>.</i><cite class="fonto" data-tde="fabeloj-de-andersen-1,m782,sovaghaj-cignoj"><abbr title="Fabeloj de Andersen 1, paĝo 161 ⇗ Alklaku por vidi la kuntekston en la Tekstaro de Esperanto">FA1.161</abbr></cite> Kiam ŝi venis al la granda arbaro, ĉesis la irado.</p></li>

<li><p id="i-tet"><i>Mi ne donos al vi manĝi, <strong>ĝis vi pagos por la antaŭa</strong>.</i><cite class="fonto" data-tde="la-revizoro,am310,la-revizoro-akto-2"><abbr title="La Revizoro, paĝo 22 ⇗ Alklaku por vidi la kuntekston en la Tekstaro de Esperanto">Rz.22</abbr></cite> = <i>Mi donos manĝi nur post kiam vi pagos por la antaŭa.</i> La ne-donado de manĝo ĉesos, kiam okazos la pago.</p></li>

<li><p id="i-tus"><i>Ĝi simile al birdo flugis alte en la aeron, <strong>ĝis ĝi fine tute malaperis for de la okuloj</strong>.</i><cite class="fonto" data-tde="fabeloj-de-andersen-2,n317,gefianchoj"><abbr title="Fabeloj de Andersen 2, paĝo 33 ⇗ Alklaku por vidi la kuntekston en la Tekstaro de Esperanto">FA2.33</abbr></cite> La flugado ne vere ĉesis, sed nur ŝajnis ĉesi.</p></li>

</ul>

<p id="i-ahs" class="tenu"><i>Ĝis</i>-frazo estas iafoje helpata de <i>tiel longe</i> en la ĉeffrazo:</p>

<ul id="i-121" class="ekzlisto">

<li><p id="i-r4v"><i>Ili jam obstine celados al ĝi ĉiam pli kaj pli kaj ne ĉesos en sia celado <b>tiel longe</b>, <strong>ĝis ili la aferon atingos</strong>.</i><cite class="fonto" data-tde="esenco-kaj-estonteco,l23"><abbr title="Fundamenta Krestomatio, paĝo 265 ⇗ Alklaku por vidi la kuntekston en la Tekstaro de Esperanto">FK.265</abbr></cite></p></li>

</ul>

<p id="i-kkb"><i>Ĝis</i>-frazo ĉiam montru ion pli-malpli momentan. Ne diru: <i>*Mi restis, ĝis li dormis.*</i> Diru: <i>Mi restis, ĝis li ekdormis.</i> Aŭ: <i>Mi restis, ĝis mi vidis, ke li dormas.</i> Aŭ simile.</p>

<p id="i-3s4">En tempa subfrazo estas superflue, eĉ evitinde, aldoni <i>kiam</i> post <i>ĝis</i>. Ne diru: <i>*Mi daŭrigos demandadi, <strong>ĝis kiam vi respondos</strong>.*</i> Diru simple: <i>Mi daŭrigos demandadi, <strong>ĝis vi respondos</strong>.</i> <i>Ĝis</i> estas mem frazenkondukilo, kaj ne bezonas helpon de <i>kiam</i>. Sed se temas pri demanda subfrazo, <i>ĝis kiam</i> estas tute normala: <i>Mi demandis, <strong>ĝis kiam</strong> <strong>ili restos tie</strong>.</i></p>

<p id="i-cbj">Povas ŝajni strange, ke oni uzu <i>ĝis kiam</i> nur ĉe demandoj. La klarigo estas, ke nedemanda <i>ĝis kiam</i> estas tute alia frazkonstruo ol demanda <i>ĝis kiam</i>. La simileco estas nur ŝajna. Antaŭ nedemanda subfrazo <i>ĝis</i> rilatas al la tuta subfrazo: <i>Mi daŭrigos demandadi, <strong>ĝis</strong> <b>vi respondos</b>.</i> = <i>Mi daŭrigos demandadi <strong>ĝis</strong> <b>la tempo de via respondo</b>.</i> En demanda subfrazo tamen <i>ĝis</i> rilatas nur al <i>kiam</i>: <i>Mi demandis, <strong>ĝis</strong> <b>kiam</b> ili restos tie.</i> = <i>Mi demandis: “<strong>Ĝis</strong> <b>kiu tempo</b> ili restos tie?”</i> Ĉe ĉi tia demanda subfrazo, kaj <i>ĝis</i> kaj <i>kiam</i> estas nepre bezonataj por la signifo. Ĉe tempa <i>ĝis</i>-frazo <i>kiam</i> estas tamen tute superflua. Aldono de tia superflua <i>kiam</i> povus iafoje eĉ kredigi, ke temas pri demando, kvankam tiel tute ne estas.</p>

<p id="i-p66">Iuj erare aldonas <i>ne</i> en <i>ĝis</i>-frazo (pro nacilingva influo), kio donas tute malĝustan sencon. Oni erare diras ekz.: <i>*Mi rifuzos kredi al viaj vortoj, <strong>ĝis</strong> vi <strong>ne</strong> donos pruvojn.*</i> La intencita senco estas, ke la ago “rifuzi kredi al viaj vortoj” ĉesos en la momento, kiam pruvoj ja estos donitaj. Oni do devas diri: <i>Mi rifuzos kredi al viaj vortoj, <strong>ĝis</strong> vi donos pruvojn.</i> Se oni uzas <i>dum</i> anstataŭ <i>ĝis</i>, oni tamen uzu <i>ne</i>: <i>Mi rifuzos kredi al viaj vortoj, <strong>dum</strong> vi <strong>ne</strong> donos pruvojn.</i> La ago “rifuzi kredi al viaj vortoj” daŭros dum tiu tempo, kiam vi ne donos pruvojn (ĝis la momento, kiam vi ja donos pruvojn).</p>

<p id="i-cne"><a href="../rolmontriloj/rolvortetoj/direktaj_rolvortetoj/ghis.html"><i>Ĝis</i> estas dekomence ne nur frazenkondukilo, sed ankaŭ rolvorteto</a>: <i>Post la vespermanĝo niaj fratoj eliris kun la gastoj el sia domo kaj akompanis ilin <strong>ĝis ilia domo</strong>.</i><cite class="fonto" data-tde="fundamenta-ekzercaro,s31"><abbr title="Ekzercaro de la Fundamento, ekzerco 18 ⇗ Alklaku por vidi la kuntekston en la Tekstaro de Esperanto">FE.18</abbr></cite> Komparu kun <a href="aliaj.html#i-n3d"><i>dum</i></a>, kiu komence estis nur frazenkondukilo.</p>

</section>

<section class="sek2">

<h3 id="i-49b"><i>Kvankam</i> <a class="permo" rel="bookmark" title="Legosigno" href="aliaj.html#i-49b">«</a></h3>

<p id="i-562" class="tenu"><i>Kvankam</i> enkondukas subfrazon, kiu montras nesufiĉan kaŭzon aŭ nesufiĉan malhelpaĵon. <i>Kvankam</i>-frazo montras ion, kio ne sukcesas malhelpi la ĉeffrazan ideon:</p>

<ul id="i-e4r" class="ekzlisto">

<li><p id="i-1tz"><i>Ŝi edziniĝis kun sia kuzo, <strong>kvankam ŝiaj gepatroj volis ŝin edzinigi kun alia persono</strong>.</i><cite class="fonto" data-tde="fundamenta-ekzercaro,s55"><abbr title="Ekzercaro de la Fundamento, ekzerco 39 ⇗ Alklaku por vidi la kuntekston en la Tekstaro de Esperanto">FE.39</abbr></cite> Ŝi ja edziniĝis kun sia kuzo. La volo de la gepatroj ne povis malhelpi tion.</p></li>

<li><p id="i-ct5"><i>Ĉemizojn, kolumojn, manumojn kaj ceterajn similajn objektojn ni nomas tolaĵo, <strong>kvankam ili ne ĉiam estas faritaj el tolo</strong>.</i><cite class="fonto" data-tde="fundamenta-ekzercaro,s51"><abbr title="Ekzercaro de la Fundamento, ekzerco 35 ⇗ Alklaku por vidi la kuntekston en la Tekstaro de Esperanto">FE.35</abbr></cite> Ni ja nomas ilin tolaĵo. La fakto, ke ili ne ĉiam estas el tolo, ne malhelpas tion.</p></li>

</ul>

<p id="i-vp8" class="tenu">Se <i>kvankam</i>-frazo staras komence, oni ofte por klareco uzas <a href="../e-vortecaj_vortetoj/ceteraj/tamen.html"><i>tamen</i></a> en la ĉeffrazo:</p>

<ul id="i-15z" class="ekzlisto">

<li><p id="i-ipm"><i><strong>Kvankam la pasintaj tagoj povis ŝin prepari al tia sorto</strong>, ĝi <b>tamen</b> estis surprizo.</i><cite class="fonto" data-tde="marta,as809,Marta-7"><abbr title="Marta, paĝo 111 ⇗ Alklaku por vidi la kuntekston en la Tekstaro de Esperanto">M.111</abbr></cite></p></li>

<li><p id="i-enu"><i>Jes, iele tiel fariĝis, ke, <strong>kvankam ŝi estis bone edukita kaj bela</strong>, ŝi ne edziniĝis.</i><cite class="fonto" data-tde="marta,as743,Marta-6"><abbr title="Marta, paĝo 102 ⇗ Alklaku por vidi la kuntekston en la Tekstaro de Esperanto">M.102</abbr></cite> Ŝi ne edziniĝis. Ŝia edukiteco kaj beleco ne povis malhelpi tion.</p></li>

</ul>

<p id="i-dga">Neniam uzu <i>sed</i> (nek <i>kaj</i>) por helpi <i>kvankam</i>-frazon. Ne diru: <i>*Kvankam mi ne volis tion, <strong>sed</strong> mi faris.*</i> Diru: <i>Kvankam mi ne volis tion, mi tamen faris.</i> Aŭ: <i>Mi ne volis tion, sed mi tamen faris.</i></p>

<p id="i-pol" class="tenu">Oni ofte uzas mallongigitajn <i>kvankam</i>-frazojn, en kiuj la ĉefverbo kaj ankaŭ aliaj aferoj mankas. Iafoje tiaj <i>kvankam</i>-frazoj apenaŭ ŝajnas esti subfrazoj plu:</p>

<ul id="i-cut" class="ekzlisto">

<li><p id="i-4vp"><i><strong>Kvankam blinda kaj maljuna</strong>, li en la daŭro de tre mallonga tempo perfekte ellernis Esperanton.</i><cite class="fonto" data-tde="originala-verkaro,dm1023"><abbr title="Originala Verkaro, paĝo 247 ⇗ Alklaku por vidi la kuntekston en la Tekstaro de Esperanto">OV.247</abbr></cite> = <i>Kvankam li estis blinda kaj maljuna ...</i></p></li>

<li><p id="i-63u"><i>La virino faris malkontentan mienon, <strong>kvankam ne tiel koleran kiel antaŭe</strong>.</i><cite class="fonto" data-tde="marta,as1444,Marta-13"><abbr title="Marta, paĝo 198 ⇗ Alklaku por vidi la kuntekston en la Tekstaro de Esperanto">M.198</abbr></cite> = <i>... kvankam ŝi ne faris tiel koleran mienon kiel antaŭe.</i></p></li>

<li><p id="i-s1c"><i>Nun nia urbo jam trankviliĝis, <strong>kvankam ankoraŭ ne tute</strong>.</i><cite class="fonto"><abbr title="Leteroj de Zamenhof 1, paĝo 102">L1.102</abbr></cite> = <i>... kvankam ĝi ankoraŭ ne tute trankviliĝis.</i> La urbo ankoraŭ ne vere tute trankviliĝis, sed tio ne malhelpas, ke ni tamen diru, ke ĝi trankviliĝis.</p></li>

<li><p id="i-1az"><i>Per la larmoj, kiuj antaŭ momento forte, <strong>kvankam silente</strong> fluis el ŝiaj okuloj, ŝi videble elploris parton de tiuj mordantaj sentoj.</i><cite class="fonto" data-tde="marta,as1009,Marta-9"><abbr title="Marta, paĝo 143 ⇗ Alklaku por vidi la kuntekston en la Tekstaro de Esperanto">M.143</abbr></cite> = <i>... kvankam ili fluis silente ...</i> La mallongigita <i>kvankam</i>-frazo staras en pozicio, en kiu la plena <i>kvankam</i>-frazo apenaŭ povas troviĝi.</p></li>

<li><p id="i-hmg"><i>La larĝaj pupiloj rigardis kun profunda, <strong>kvankam muta</strong> plendo.</i><cite class="fonto" data-tde="marta,as1406,Marta-13"><abbr title="Marta, paĝo 194 ⇗ Alklaku por vidi la kuntekston en la Tekstaro de Esperanto">M.194</abbr></cite> = <i>... kun plendo profunda, kvankam ĝi estis muta.</i></p></li>

<li><p id="j-kau"><i>Ĝi<span class="klariga-aldono"> [= la desegnaĵo]</span> prezentis belan, <strong>kvankam malgrandan</strong> artaĵon</i><cite class="fonto" data-tde="marta,as507,Marta-4"><abbr title="Marta, paĝo 68 ⇗ Alklaku por vidi la kuntekston en la Tekstaro de Esperanto">M.68</abbr></cite> = <i>Ĝi prezentis artaĵon, kiu estis bela, kvankam ĝi estis malgranda.</i></p></li>
</ul>

<p id="i-99u"><i>Kvankam</i> tre similas al <a href="../rolmontriloj/rolvortetoj/aliaj_rolvortetoj/malgrau.html"><i>malgraŭ</i></a>. La diferenco estas, ke <i>kvankam</i> enkondukas subfrazon, dum <i>malgraŭ</i> estas rolmontrilo, kiu staras antaŭ O-vorta aŭ O-vorteca frazparto: <i>Ili rifuzis helpi, <strong>kvankam mi petegis</strong>.</i> = <i>Ili rifuzis helpi <strong>malgraŭ mia petego</strong>.</i></p>

<p id="i-juj">Sed ankaŭ <i>malgraŭ</i> povas enkonduki subfrazon kun helpo de <i>ke</i> aŭ <i>tio ke</i>: <i>Ili rifuzis helpi <strong>malgraŭ (tio), ke mi petegis</strong>.</i> La esprimo <a href="../rolmontriloj/rolvortetoj/aliaj_rolvortetoj/malgrau.html#i-a6r"><i>malgraŭ (tio) ke</i></a> estas malpli kutima, kaj tial pli emfaza ol <i>kvankam</i>.</p>

<p id="i-ph9">Ekzistas ankaŭ la eĉ pli forta esprimo <i>spite ke</i>, kiu montras intencan kontraŭstaron: <i>Ili rifuzis <strong>spite ke mi petegis</strong>.</i> Vidu ankaŭ <a href="../rolmontriloj/rolvortetoj/rolvortajhoj.html#i-mjs">la rolvortaĵon <i>spite al</i></a>. Ankaŭ <i>eĉ</i> + <a href="se.html"><i>se</i></a> povas iafoje havi similan signifon. <i>Eĉ</i> + <i>se</i> montras, ke estus surprize, se la afero ne povus malhelpi: <i>Ili rifuzus, <strong>eĉ se mi petegus</strong>.</i></p>

<p id="i-v65" class="noto"><span class="noto">Noto:</span> En la frua tempo Zamenhof uzis <i>kvankam</i> kiel E-vortecan vorteton en ĉeffrazo: <i>Li estis <strong>kvankam</strong> konvinkita, ke li pro si ne devas timi, tamen li preferis antaŭe sendi alian personon, por vidi, kiel la afero staras.</i><cite class="fonto" data-tde="fabeloj-de-andersen-1,m481,la-novaj-vestoj-de-la-regho"><abbr title="Fabeloj de Andersen 1, paĝo 108 ⇗ Alklaku por vidi la kuntekston en la Tekstaro de Esperanto">FA1.108</abbr></cite> = <i>Kvankam li estis konvinkita, ke ...</i> Tiu stranga uzo nun tute malaperis.</p>

</section>

<section class="sek2">

<h3 id="i-i3b"><i>Kvazaŭ</i> <a class="permo" rel="bookmark" title="Legosigno" href="aliaj.html#i-i3b">«</a></h3>

<p id="i-fcf" class="tenu"><i>Kvazaŭ</i> = “tiel kiel estus se”. <i>Kvazaŭ</i> povas enkonduki subfrazon, kiu montras fantazian komparon:</p>

<ul id="i-6hz" class="ekzlisto">

<li><p id="i-njs"><i>Tie ili sidis kune, <strong>kvazaŭ ili estus gefianĉoj</strong>.</i><cite class="fonto" data-tde="fabeloj-de-andersen-3,o398,chio-sur-sian-ghustan-lokon"><abbr title="Fabeloj de Andersen 3, paĝo 50 ⇗ Alklaku por vidi la kuntekston en la Tekstaro de Esperanto">FA3.50</abbr></cite> = <i>Ili sidis kune tiel, kiel estus, se ili estus gefianĉoj.</i> Ili ne estis gefianĉoj, sed ŝajnis tiel.</p></li>

<li><p id="i-ait"><i>Li estis ankaŭ bona homo, sed tiel koleriĝema, <strong>kvazaŭ li havus en si pipron kaj tabakon</strong>.</i><cite class="fonto" data-tde="fabeloj-de-andersen-1,m127,malgranda-niko-kaj-granda-niko"><abbr title="Fabeloj de Andersen 1, paĝo 21 ⇗ Alklaku por vidi la kuntekston en la Tekstaro de Esperanto">FA1.21</abbr></cite> Li ne havis en si pipron kaj tabakon. Nur ŝajnis tiel.</p></li>

<li><p id="i-2sb"><i>Ŝi kuris al li renkonte, <strong>kvazaŭ ŝi volus lin kisi</strong>. Ŝi tion ne faris, sed ŝi preskaŭ jam estis faronta tion.</i><cite class="fonto" data-tde="fabeloj-de-andersen-3,o456,sub-la-saliko"><abbr title="Fabeloj de Andersen 3, paĝo 59 ⇗ Alklaku por vidi la kuntekston en la Tekstaro de Esperanto">FA3.59</abbr></cite></p></li>

<li><p id="i-ku7"><i>La ĉielo aspektis, <strong>kvazaŭ ĝi estus balaita</strong>.</i><cite class="fonto" data-tde="fabeloj-de-andersen-3,o208,historio-de-la-jaro"><abbr title="Fabeloj de Andersen 3, paĝo 26 ⇗ Alklaku por vidi la kuntekston en la Tekstaro de Esperanto">FA3.26</abbr></cite></p></li>

<li><p id="i-gn7"><i>Estas al mi <strong>kvazaŭ mi sonĝus</strong>.</i><cite class="fonto" data-tde="la-batalo-de-l-vivo,ag607,la-batalo-parto-3"><abbr title="La batalo de l’ vivo, paĝo 84 ⇗ Alklaku por vidi la kuntekston en la Tekstaro de Esperanto">BV.84</abbr></cite></p></li>

</ul>

<p id="i-nbp" class="tenu"><i>Kvazaŭ</i>-frazo estas ofte helpata de <i>tia</i>, <i>tiel</i>, <i>tiamaniere</i> aŭ <i>tiumaniere</i> en la ĉeffrazo:</p>

<ul id="i-cml" class="ekzlisto">

<li><p id="i-got"><i>Mi havas <b>tian</b> senton <strong>kvazaŭ mi kisus mian patrinon</strong>!</i><cite class="fonto" data-tde="fabeloj-de-andersen-2,n244,la-najtingalo"><abbr title="Fabeloj de Andersen 2, paĝo 26 ⇗ Alklaku por vidi la kuntekston en la Tekstaro de Esperanto">FA2.26</abbr></cite> = <i>Mi havas tian senton, kian mi havus, se mi kisus mian patrinon.</i></p></li>

<li><p id="i-9ur"><i>Li rakontis tion <b>tiel</b> klarbilde, <strong>kvazaŭ tio okazus nun antaŭ iliaj okuloj</strong>.</i><cite class="fonto" data-tde="fabeloj-de-andersen-2,n1175,malnova-domo"><abbr title="Fabeloj de Andersen 2, paĝo 149 ⇗ Alklaku por vidi la kuntekston en la Tekstaro de Esperanto">FA2.149</abbr></cite></p></li>

<li><p id="i-4ez"><i>Dum momento ŝi iris <b>tiamaniere</b>, <strong>kvazaŭ ŝi ne scius bone, kien ŝi iras</strong>.</i><cite class="fonto" data-tde="marta,as1327,Marta-12"><abbr title="Marta, paĝo 184 ⇗ Alklaku por vidi la kuntekston en la Tekstaro de Esperanto">M.184</abbr></cite></p></li>

</ul>

<p id="i-fag">En ĉi tiaj <i>kvazaŭ</i>-frazoj Zamenhof ofte uzis la realan modon (verbon kun AS, IS aŭ OS): <i>De li iras tia odoro, kvazaŭ li ĵus <strong>eliris</strong> el brandfarejo.</i><cite class="fonto" data-tde="la-revizoro,am71,la-revizoro-akto-1"><abbr title="La Revizoro, paĝo 8 ⇗ Alklaku por vidi la kuntekston en la Tekstaro de Esperanto">Rz.8</abbr></cite> Tio ne estas erara, ĉar jam <i>kvazaŭ</i> montras la imagecon sufiĉe klare. Oni uzu tamen normale la imagan modon, US-formon. Sed, se <i>kvazaŭ</i>-frazo iel redonas ies penson, tiam oni plej ofte ja uzu la realan modon. Tiam temas pri <a href="nerekta_parolo/verboformoj.html">nerekta parolo, en kiu oni ĉiam uzu la verboformon de la iama penso aŭ diro</a>: <i>Ŝi havis la senton, kvazaŭ tio <strong>estas</strong> ŝia arbo.</i><cite class="fonto" data-tde="fabeloj-de-andersen-3,o370,chio-sur-sian-ghustan-lokon"><abbr title="Fabeloj de Andersen 3, paĝo 46 ⇗ Alklaku por vidi la kuntekston en la Tekstaro de Esperanto">FA3.46</abbr></cite></p>

<p id="i-5th"><a href="../e-vortecaj_vortetoj/ceteraj/kvazau.html"><i>Kvazaŭ</i></a> ofte rolas kiel E-vorteca vorteto (kiu tute ne enkondukas subfrazon). Tiam oni normale uzas nur la realan modon: <i>Li parolis <strong>kvazaŭ</strong> robote.</i></p>

<p id="i-nt2" class="tenu">La vorteto <i>kvazaŭ</i> aperis nur en 1889. Tial en la unua tempo (kaj ankoraŭ iafoje post 1889) oni uzis <i>kiel se</i> (iafoje solan <i>kiel</i>) por enkonduki nerealecajn subfrazojn:</p>

<ul id="i-49o" class="ekzlisto">

<li><p id="i-ge6"><i>Estis al ŝi, <strong>kiel se ambaŭakra glavo trairus tra ŝia delikata korpo</strong>.</i><cite class="fonto" data-tde="fabeloj-de-andersen-1,m446,la-virineto-de-maro"><abbr title="Fabeloj de Andersen 1, paĝo 97 ⇗ Alklaku por vidi la kuntekston en la Tekstaro de Esperanto">FA1.97</abbr></cite> = <i>... kvazaŭ ambaŭakra glavo trairus ...</i></p></li>

<li><p id="i-prj"><i>Ŝi rigardadis la vizaĝon de la fratino, <strong>kiel se ĝi estus la vizaĝo de ĉiela anĝelo</strong>.</i><cite class="fonto" data-tde="la-batalo-de-l-vivo,ag164,la-batalo-parto-1"><abbr title="La batalo de l’ vivo, paĝo 35 ⇗ Alklaku por vidi la kuntekston en la Tekstaro de Esperanto">BV.35</abbr></cite> = <i>... kvazaŭ ĝi estus la vizaĝo ...</i></p></li>

</ul>

<p id="i-692">Tia uzo de <i>kiel (se)</i> nun malaperis. Oni uzas ĉiam <i>kvazaŭ</i>. Sed oni ja povas iafoje uzi <i>kiel</i> antaŭ <i>se</i>-frazo, kiu montras ion eblan, ion teorian. Tio estas alia signifo, por kiu oni ne povas uzi <i>kvazaŭ</i>: <i>Li sentis tian doloron, <strong>kiel se</strong> iu estas pikata de najlo.</i> Oni komparas kun afero, kiu ja iafoje okazas. Oni uzas la realan modon (AS-finaĵon). <i>Kvazaŭ</i> ne estas ebla. En tiaj frazoj oni povas ankaŭ uzi <i>kiam</i> anstataŭ <i>se</i>. Komparu kun: <i>Li sentis tian doloron, <strong>kvazaŭ</strong> li estus pikata de najlo.</i> La komparo estas fantazia, neniu lin pikas per najlo. Tial oni uzas <i>kvazaŭ</i> kun imaga modo (US-finaĵo).</p>

</section>

<section class="sek2">

<h3 id="i-jjr"><i>Ol</i> <a class="permo" rel="bookmark" title="Legosigno" href="aliaj.html#i-jjr">«</a></h3>

<p id="i-ldh" class="tenu"><i>Ol</i> povas enkonduki tempan subfrazon, se antaŭ la subfrazo staras la vorteto <i>antaŭ</i>:</p>

<ul id="i-a4t" class="ekzlisto">

<li><p id="i-hbu"><i><strong>Antaŭ ol li atingis sian celon</strong>, la suno subiris.</i><cite class="fonto" data-tde="fabeloj-de-andersen-2,n105,elfo-de-la-rozo"><abbr title="Fabeloj de Andersen 2, paĝo 12 ⇗ Alklaku por vidi la kuntekston en la Tekstaro de Esperanto">FA2.12</abbr></cite> = <i>Pli frue ol tiam, kiam li atingis ...</i></p></li>

<li><p id="i-upe"><i><strong>Antaŭ ol vi venos al mi</strong>, li diros al mi la veron.</i><cite class="fonto" data-tde="fundamenta-ekzercaro,s40"><abbr title="Ekzercaro de la Fundamento, ekzerco 24 ⇗ Alklaku por vidi la kuntekston en la Tekstaro de Esperanto">FE.24</abbr></cite> = <i>Pli frue ol tiam, kiam vi venos al mi ...</i></p></li>

<li><p id="i-jsg"><i>Mi ne manĝos, <strong>antaŭ ol mi diros mian aferon</strong>.</i><cite class="fonto" data-tde="malnova-testamento,ar91,mtlibro1"><abbr title="Genezo, ĉapitro 24 ⇗ Alklaku por vidi la kuntekston en la Tekstaro de Esperanto">Gn.24</abbr></cite> = <i>Mi ne manĝos pli frue ol tiam, kiam mi diros mian aferon.</i></p></li>

</ul>

<p id="i-9lh"><a href="../komparoj/kiel_ol/index.html"><i>Ol</i> plej ofte montras komparojn</a> kunlabore kun <i>pli</i> aŭ <i>alia</i>. Ankaŭ en <i>antaŭ ol</i> temas pri komparo. Oni komparas du tempojn. Unu el tiuj tempoj estas pli frua, do antaŭa.</p>

<p id="i-6df">Logike oni povus ankaŭ uzi <i>antaŭ kiam</i>, same kiel oni uzas <a href="rilataj/aliaj_ki-vortoj.html#i-3i3"><i>post kiam</i></a>. Alternative oni povus same logike uzi <i>post ol</i> anstataŭ <i>post kiam</i>. Sed jam delonge estas kutimo uzi <i>antaŭ ol</i> kaj <i>post kiam</i>. Ambaŭ estas logikaj. Logikaj estus ankaŭ <i>antaŭ ke</i> (= <i>antaŭ tio ke</i>), kaj <i>post ke</i> (= <i>post tio ke</i>), sed tiuj esprimoj ne estas praktike uzataj. Estas rekomendinde uzi <i>antaŭ ol</i> kaj <i>post kiam</i>, ĉar ili estas plej facile komprenataj ĝuste pro sia kutimeco.</p>

<p id="i-ncs">Se la ĉeffrazo kaj la subfrazo havas la saman subjekton, oni povas anstataŭ subfrazo uzi <a href="../i-verboj/kun_rolvortetoj.html#i-8ik"><i>antaŭ ol</i> + I-verbon</a>.</p>

<p id="i-osn"><a href="rilataj/ti-forlaso.html#i-lc4"><i>Ol</i> ankaŭ povas enkonduki subfrazon, en kiu <i>kiom</i> estas subkomprenata</a>.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/gramatiko/subfrazoj/aliaj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/gramatiko/subfrazoj/aliaj.html">H-skribo</a></li><li><a href="https://x.bertilow.com/pmeg/gramatiko/subfrazoj/aliaj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>