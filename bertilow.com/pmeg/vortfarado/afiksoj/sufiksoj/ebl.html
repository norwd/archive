<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : EBL</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="ĈJ" href="chj.html">
	<link rel="Next" title="EC" href="ec.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="ebl.html">	
	<link rel="Alternate" hreflang="eo" href="ebl.html">	
	<link rel="Alternate" hreflang="eo-hsistemo" href="https://h.bertilow.com/pmeg/vortfarado/afiksoj/sufiksoj/ebl.html">	
	<link rel="Alternate" hreflang="eo-xsistemo" href="https://x.bertilow.com/pmeg/vortfarado/afiksoj/sufiksoj/ebl.html">	
	<link rel="Alternate" hreflang="x-default" href="ebl.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="ebl.html">EBL</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="chj.html" title="ĈJ">Antaŭa paĝo</a></li><li id="PMEGSEKVA"><a rel="next" href="ec.html" title="EC">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Vortfarado</a> / <a href="../index.html">Afiksoj</a> / <a href="index.html">Sufiksoj</a> / </span></div>

<section class="sek1">

<h2 id="i-klr"><span class="par">38.2.7.</span> EBL</h2>

<p id="i-vme" class="tenu">EBL = “povas esti farata”. Komparu kun <a href="ind.html">IND</a> kaj <a href="end.html">END</a>. Tio, kio staras antaŭ EBL, ĉiam ricevas agan kaj pasivan signifon. La aga signifo estas <a href="../../principoj/finajhoj/verbaj.html">tiu, kiun la radiko havas kun verba finaĵo</a>. EBL-vortoj do ĉiam devenas de verboj. Oni povas uzi EBL nur ĉe objektaj verboj:</p>

<ul id="i-fle" class="ekzlisto">

<li><p id="i-8dv"><i>manĝi</i> <span class="sago">→</span> <i>manĝebla</i> = tia, ke ĝi povas esti manĝata</p></li>

<li><p id="i-tt6"><i>nombri</i> <span class="sago">→</span> <i>nombrebla</i> = tia, ke ĝi povas esti nombrata</p></li>

<li><p id="i-15l"><i>marteli</i> <span class="sago">→</span> <i>martelebla</i> = tia, ke ĝi povas esti martelata</p></li>

<li><p id="i-9h9"><i>malhavi</i> <span class="sago">→</span> <i>malhavebla</i> = tia, ke oni povas ĝin malhavi, nenecesa <span class="sago">→</span> <i>nemalhavebla</i> = tia, ke oni ne povas ĝin malhavi, necesa</p></li>

<li><p id="i-b7z"><i>legi</i> <span class="sago">→</span> <i>legeble</i> = tiel, ke la rezulto povas esti legata</p></li>

<li><p id="i-ctl"><i>kompreni</i> <span class="sago">→</span> <i>kompreneble</i> = tiel, ke ĉiu ajn povas kompreni, memklare, memevidente (ofte uzata kiel mallongigo de <i>memkompreneble</i>)</p></li>

<li><p id="i-i4u"><i>esperi</i> <span class="sago">→</span> <i>espereble</i> = tiel, ke oni povas esperi la aferon</p></li>

<li><p id="i-fip"><i>supozi</i> <span class="sago">→</span> <i>supozeble</i> = tiel, ke oni povas supozi la aferon</p></li>

<li><p id="i-c4v"><i>nei</i> <span class="sago">→</span> <i>neebla</i> = tia, ke oni povas nei ĝin (<a href="../../../gramatiko/demandoj_respondoj/respondvortoj.html#j-av6"><i>neebla</i> tamen estas dusignifa vorto</a>)</p></li>

</ul>

<p id="i-93f" class="tenu">Oni iafoje uzas EBL (kaj ankaŭ <a href="ind.html">IND</a> kaj <a class="senlibrokomo" href="end.html">END</a>) post verbo, kiu normale estas senobjekta, sed kiu tamen iafoje havas objekton:</p>

<ul id="i-r8c" class="ekzlisto">

<li><p id="i-vb6"><i>iri</i> <span class="sago">→</span> <i>irebla</i> = tia, ke ĝi povas esti irata, tia, ke oni povas iri ĝin (= iri sur aŭ laŭ ĝi)</p></li>

<li><p id="i-i4l"><i>loĝi</i> <span class="sago">→</span> <i>loĝebla</i> = tia, ke ĝi povas esti loĝata, tia, ke oni povas loĝi ĝin (= loĝi en ĝi)</p></li>

</ul>

<p id="i-gfs">Normale oni diras <i>iri sur/laŭ vojo</i> kaj <i>loĝi en domo</i>, sed ankaŭ <i>iri vojon</i> kaj <i>loĝi domon</i> estas laŭregulaj, kvankam tre maloftaj. Sekve <a href="../../../gramatiko/participoj/a-vortoj.html#i-kt9">oni iafoje uzas ankaŭ pasivajn participojn kun tiaj verboj</a>.</p>

<section class="sek2">

<h3 id="i-js6">Ordinara radiko <a class="permo" rel="bookmark" title="Legosigno" href="ebl.html#i-js6">«</a></h3>

<ul id="i-178" class="ekzlisto">

<li><p id="i-677"><i>ebligi</i> = igi ebla</p></li>

<li><p id="i-bc2"><i>eblo</i> = io, kio estas ebla</p></li>

<li><p id="i-bnb"><i>ebleco</i> = eco de io, kio estas ebla (vidu ankaŭ ĉe <a href="ec.html#i-237">EC</a>)</p></li>

<li><p id="i-o62"><i>eble</i> = “povas esti”</p></li>

<li><p id="i-it2"><i>ebla</i> = povanta esti, povanta okazi</p></li>

<li><p id="i-1rt"><i>neebla</i> = nepovanta esti, nepovanta okazi</p></li>

</ul>

<p id="i-n7l" class="tenu"><i>Neebla</i> havas du malsamajn signifojn. Se oni uzas EBL ĉe la verbo <i>nei</i>, oni kreas <i>neebla</i> = “tia, ke oni povas nei ĝin”. Se oni metas <i>ne</i> antaŭ la A-vorto <i>ebla</i>, oni kreas <i>neebla</i> = “nepovanta esti”. Por povi eviti miskomprenon oni proponis la verbon <i>negi</i> (= <i>nei</i>), el kiu oni povus fari la vorton <i>negebla</i>, kiu havus nur la signifon “tia, ke oni povas ĝin nei”. Kaj <i>negi</i>, kaj <i>negebla</i> estas tamen tre maloftaj, kaj malmultaj ilin komprenas. Anstataŭ la alia <i>neebla</i> oni povas uzi <i>malebla</i>:</p>

<ul id="i-utd" class="ekzlisto">

<li><p id="i-uen"><i>ireblo</i> = irebleco, eblo iri</p></li>

</ul>

<p id="i-ppi">La vorto <i>ireblo</i> estas dusignifa. Kiam ĝi signifas “irebleco”, “tio, ke estas eble iri ion” (malofte uzebla signifo), oni regule donis pasivan signifon al la ago IR, kaj EBL do estas uzata kiel sufikso laŭ siaj normalaj reguloj. Sed kiam <i>ireblo</i> signifas “eblo iri” (“okazo iri”), oni uzis EBL kiel ordinaran radikon: “eblo” + preciziga antaŭelemento IR. Povas en tia okazo esti inde iel montri, ke oni uzis EBL kiel ordinaran radikon. Oni povus meti ligfinaĵon, kion oni normale ne faras ĉe afikso: <i>ir<strong>o</strong>eblo</i>. Tia eksperimenta uzo estas tamen malofta. Pli normala maniero estas skribi kun dividostreko: <i>ir-eblo</i>. Elparole oni tiam normale uzas <a href="../../../skribo_elparolo/elparolo/specialaj_reguloj.html">kromakcenton</a> je IR.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/vortfarado/afiksoj/sufiksoj/ebl.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/vortfarado/afiksoj/sufiksoj/ebl.html">H-skribo</a></li><li><a href="https://x.bertilow.com/pmeg/vortfarado/afiksoj/sufiksoj/ebl.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>