<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : IST</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="ISM" href="ism.html">
	<link rel="Next" title="NJ" href="nj.html">
	<link rel="Help" title="Gramatika vortareto" href="../../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../../elshutebla/index.html">
	<link rel="Alternate" title="Libro" href="../../../libro.html">
	<link rel="Canonical" href="ist.html">	
	<link rel="Alternate" hreflang="eo" href="ist.html">	
	<link rel="Alternate" hreflang="eo-hsistemo" href="https://h.bertilow.com/pmeg/vortfarado/afiksoj/sufiksoj/ist.html">	
	<link rel="Alternate" hreflang="eo-xsistemo" href="https://x.bertilow.com/pmeg/vortfarado/afiksoj/sufiksoj/ist.html">	
	<link rel="Alternate" hreflang="x-default" href="ist.html">	
	<link rel="Preload" href="../../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="ist.html">IST</a></div></div></li><li class="pmeg"><a href="../../../index.html">Ĉefpaĝo</a></li><li id="PMEGELSHUTEBLA"><a href="../../../elshutebla/index.html">Elŝutebla PMEG</a></li><li class="pmeglibro"><a href="../../../libro.html">PMEG kiel libro</a></li><li><a href="../../../enhavo.html">Enhavo</a></li><li id="PMEGDETALAENHAVO"><a href="../../../detala_enhavo.html">Detala enhavo</a></li><li><a href="../../../indekso/index.html">Indekso</a></li><li><a href="../../../menuo.html">Menuo</a></li><li id="PMEGANTAUA"><a rel="prev" href="ism.html" title="ISM">Antaŭa paĝo</a></li><li id="PMEGSEKVA"><a rel="next" href="nj.html" title="NJ">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../../index.html"><img id="pomego_bildeto" src="../../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../../index.html">Vortfarado</a> / <a href="../index.html">Afiksoj</a> / <a href="index.html">Sufiksoj</a> / </span></div>

<section class="sek1">

<h2 id="i-ek9"><span class="par">38.2.24.</span> IST</h2>

<p id="i-v8g" class="tenu">IST = “persono, kiu ofte okupiĝas pri io (eble profesie)”. Komparu kun <a href="an.html">AN</a> kaj <a href="ism.html">ISM</a>. Tio, kio staras antaŭ IST, ĉiam estas tio, pri kio okupiĝas la persono.</p>

<p id="i-a1u" class="tenu">Estas ofta miskompreno, ke IST egalas al “profesiulo”, sed ĝia vera signifo estas pli vasta:</p>

<ul id="i-fvd" class="ekzlisto">

<li><p id="i-d92"><i>verki</i> <span class="sago">→</span> <i>verkisto</i> = persono, kiu ofte verkas</p></li>

<li><p id="i-rdd"><i>instrui</i> <span class="sago">→</span> <i>instruisto</i> = persono, kiu profesie instruas</p></li>

<li><p id="i-a2l"><i>kuraci</i> <span class="sago">→</span> <i>kuracisto</i> = persono, kiu profesie kuracas</p></li>

<li><p id="i-v5d"><i>dento</i> <span class="sago">→</span> <i>dentisto</i> = kuracisto de dentoj</p></li>

<li><p id="i-7i9"><i>arto</i> <span class="sago">→</span> <i>artisto</i> = persono, kiu praktikas arton</p></li>

<li><p id="i-2jz"><i>lignaĵo</i> <span class="sago">→</span> <i>lignaĵisto</i> = persono, kiu metie faras lignaĵojn</p></li>

<li><p id="i-839"><i>biciklo</i> <span class="sago">→</span> <i>biciklisto</i> = persono, kiu ofte biciklas</p></li>

<li><p id="i-4z1"><i>ŝteli</i> <span class="sago">→</span> <i>ŝtelisto</i> = persono, kiu ofte ŝtelas</p></li>

<li><p id="i-hte"><i>komerco</i> <span class="sago">→</span> <i>komercisto</i> = persono, kiu profesie komercadas</p></li>

<li><p id="j-j66"><i>akuŝi</i> <span class="sago">→</span> <i>akuŝisto</i> = persono, kiu profesie helpas ĉe akuŝado (sed ne mem akuŝas), naskohelpisto</p></li>

<li><p id="i-gp5"><i>Esperanto</i> <span class="sago">→</span> <i>esperantisto</i> = persono, kiu scias kaj uzas Esperanton</p></li>

</ul>

<p id="i-ioe">IST-vorto povas esti plursignifa. Je bezono eblas fari pli precizajn vortojn. Anstataŭ la ĝenerala <i>fiŝisto</i> oni povas paroli pri <i>fiŝkaptisto</i>, <i>fiŝbredisto</i> aŭ <i>fiŝvendisto</i>. La formon <i>dentisto</i> oni povas precizigi al <i>dentokuracisto</i>, sed tio normale estas superflua.</p>

<p id="i-bap"><i>Esperantisto</i> tradicie kaj kutime estas ĉiu, kiu scias kaj uzas la lingvon, sed sufiĉe ofte oni renkontas la ideon, ke <i>esperantisto</i> devus signifi nur “aktiva ano de la Esperanto-movado” aŭ simile. IST tamen nur montras, ke la persono ofte okupiĝas pri la afero. Ne devas esti profesieca aŭ simila okupiĝo. Sed oni ne uzas IST por parolantoj de ordinaraj lingvoj. Oni ne diras <i>anglisto</i> por “parolanto de la angla”, sed <i>anglalingvano</i> (<i>anglisto</i> signifas “specialisto pri la angla”).</p>

<section class="sek2">

<h3 id="i-rpp">IST kaj ISM <a class="permo" rel="bookmark" title="Legosigno" href="ist.html#i-rpp">«</a></h3>

<p id="i-h53" class="tenu">Por IST-vorto ofte ekzistas simila ISM-vorto. La rilatoj inter la du formoj de tiaj vortparoj povas esti tre diversaj:</p>

<ul id="i-hho" class="ekzlisto">

<li><p id="i-dbc"><i>alkoholisto</i> = persono dependa de alkoholo, trafita de alkoholismo</p></li>

<li><p id="i-env"><i>alkoholismo</i> = malsana dependeco de alkoholo</p></li>

</ul>

<ul id="i-1o9" class="ekzlisto">

<li><p id="i-zlk"><i>kapitalisto</i> = persono, kiu posedas multan kapitalon</p></li>

<li><p id="i-brl"><i>kapitalismo</i> = ekonomia sistemo de privata kapitalposedo</p></li>

</ul>

<ul id="i-gph" class="ekzlisto">

<li><p id="i-l4c"><i>esperantisto</i> = persono, kiu scias kaj uzas Esperanton</p></li>

<li><p id="i-889"><i>esperantismo</i> = 1. penado disvastigi en la tuta mondo la uzadon de lingvo neŭtrale homa 2. lingva apartaĵo de Esperanto</p></li>

</ul>

<p id="i-e1m">Ekzistas ankaŭ tre multaj vortoj, kiuj finiĝas per “ist” aŭ “ism”, kaj kiuj ja montras diversajn istojn kaj ismojn, sed kiuj tamen ne estas kunmetitaj, ekz.: <i>turisto</i> – <i>turismo</i>, <i>faŝisto</i> – <i>faŝismo</i>, <i>ekzistencialisto</i> – <i>ekzistencialismo</i>, <i>rojalisto</i> – <i>rojalismo</i>, <i>nihilisto</i> – <i>nihilismo</i>, <i>feministo</i> – <i>feminismo</i>. Tiuj vortoj ne devenas de <i>*turo*</i>, <i>*faŝo*</i>, <i>*ekzistencialo*</i>, <i>*rojalo*</i> k.t.p. En tiaj okazoj “ist” kaj “ism” estas <a href="../../principoj/shajnkunmetajhoj.html#i-t6b">ekssufiksoj</a>. Iafoje oni provas elserĉi signifon por la ŝajna radiko de tiaj ĉi vortoj, kaj fari el tio novan veran radikon. Tio povas esti bona, se la tiel kreita vorto estas efektive utila, sed ofte nur rezultas superflua duoblaĵo de jam ekzistanta vorto, aŭ vorto praktike neuzebla. Preskaŭ ĉiam estas plej saĝe lasi tiajn ŝajnkunmetaĵojn en paco.</p>

</section>

<section class="sek2">

<h3 id="i-bt2">IST = ISM-AN <a class="permo" rel="bookmark" title="Legosigno" href="ist.html#i-bt2">«</a></h3>

<p id="i-pa3" class="tenu">Ofte IST signifas “subtenanto de la responda ismo”. Tiam IST = ISM-AN:</p>

<ul id="i-pma" class="ekzlisto">

<li><p id="i-elg"><i>marksisto</i> = marksismano, subtenanto de marksismo</p></li>

<li><p id="i-81o"><i>oportunisto</i> = oportunismano, iu kiu agas laŭ oportunismo</p></li>

<li><p id="i-8s8"><i>komunisto</i> = komunismano, subtenanto de komunismo</p></li>

</ul>

<p id="i-j1s">Rimarku, ke IST ne ĉiam egalas al ISM-AN. Ekz. <i>kapitalisto</i> ne egalas al <i>kapitalismano</i>.</p>

</section>

<section class="sek2">

<h3 id="i-kae">IST kaj AN <a class="permo" rel="bookmark" title="Legosigno" href="ist.html#i-kae">«</a></h3>

<p id="i-3jr">AN kaj IST estas en iaj okazoj tre proksimaj. Tiam oni povas elekti laŭplaĉe. Oni kutimas uzi tiun el la du sufiksoj, kiu donas la plej internacian formon. Oni ekz. normale parolas pri <i>Kristo</i>, <i>kristano</i> kaj <i>kristanismo</i>. La formoj <i>krististo</i> kaj <i>kristismo</i> preskaŭ neniam aperas. Ili estas same logikaj, sed malpli internaciaj. Komparu kun <i>Budho</i>, <i>budhisto</i> kaj <i>budhismo</i>, kie la prefero estas mala, ankaŭ pro internacieco. Apud <i>budhisto</i> oni uzas ankaŭ <i>budhano</i>, same logikan, sed pri <i>budhanismo</i> oni ne parolas. (Iuj uzas anstataŭe <i>Budao</i>, <i>budaisto</i> kaj <i>budaismo</i>.) Anstataŭ <i>esperantisto</i> oni same logike povus diri <i>esperantano</i>. Sed en la praktiko nur <i>esperantisto</i> estas uzata. (Laŭ <a class="ne" href="../../../aldonoj/literaturo.html#piv2020"><cite><abbr title="Plena Ilustrita Vortaro de Esperanto 2020">PIV</abbr></cite></a> la vorto <i>esperantano</i> signifas “aprobanto de Esperanto”.)</p>

</section>

<section class="sek2">

<h3 id="i-1n9">Figura IST <a class="permo" rel="bookmark" title="Legosigno" href="ist.html#i-1n9">«</a></h3>

<p id="i-21d">IST ankaŭ estas uzebla figure por doni individuecan karakteron al senviva afero: <i>krozi</i> <span class="sago">→</span> <i>krozisto</i> = “milita krozoŝipo”. Sed pro la konfuzorisko tiaj vortoj estas praktike apenaŭ uzataj. La sufikso <a href="ul.html#i-bvp">UL estas pli ofte uzata en tia figura maniero</a>.</p>

</section>

<section class="sek2">

<h3 id="i-8e1">Ne ĉiuj istoj havas IST-sufikson <a class="permo" rel="bookmark" title="Legosigno" href="ist.html#i-8e1">«</a></h3>

<p id="i-nuo">Ekzistas multaj simplaj vortoj por profesiuloj k.s. Al tia vorto, kiu jam per si mem montras personon, oni ne aldonu IST: <i>ĥirurgo</i>, <i>astronomo</i>, <i>ekologo</i>, <i>diplomato</i>, <i>gimnasto</i>, <i>ŝoforo</i>, <i>barbiro</i>, <i>studento</i>, <i>kelnero</i>, <i>aktoro</i>, <i>mimo</i>, <i>generalo</i>, <i>soldato</i>, <i>kuratoro</i>, <i>profesoro</i> k.t.p.</p>

<p id="i-7oe" class="tenu">Oni do nepre ne diru <i>*ĥirurgisto*</i>, <i>*astronomisto*</i>, <i>*ekologisto*</i> k.t.p. Sed en multaj okazoj oni povas tamen per la sufikso IST krei paralelan vorton por tia persono, se ekzistas aparta vorto por tio, pri kio li okupiĝas:</p>

<ul id="i-m44" class="ekzlisto">

<li><p id="i-n8r"><i>ĥirurgio</i> <span class="sago">→</span> <i>ĥirurgiisto</i> = ĥirurgo</p></li>

<li><p id="i-zou"><i>astronomio</i> <span class="sago">→</span> <i>astronomiisto</i> = astronomo</p></li>

<li><p id="i-3or"><i>ekologio</i> <span class="sago">→</span> <i>ekologiisto</i> = ekologo</p></li>

<li><p id="i-7ju"><i>diplomatio</i> <span class="sago">→</span> <i>diplomatiisto</i> = diplomato</p></li>

<li><p id="i-rpu"><i>gimnastiko</i> <span class="sago">→</span> <i>gimnastikisto</i> = gimnasto</p></li>

<li><p id="i-mzv"><i><strong>Diplomatiiston</strong> oni povas ankaŭ nomi diplomato, sed <strong>fizikiston</strong> oni ne povas nomi fiziko, ĉar fiziko estas la nomo de la scienco mem.</i><cite class="fonto" data-tde="fundamenta-ekzercaro,s48"><abbr title="Ekzercaro de la Fundamento, ekzerco 32 ⇗ Alklaku por vidi la kuntekston en la Tekstaro de Esperanto">FE.32</abbr></cite></p></li>

</ul>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/vortfarado/afiksoj/sufiksoj/ist.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/vortfarado/afiksoj/sufiksoj/ist.html">H-skribo</a></li><li><a href="https://x.bertilow.com/pmeg/vortfarado/afiksoj/sufiksoj/ist.html">X-kodo</a></li></ul></footer><!--[if gte IE 9]><!-->
<script src="../../../../js/js__1718959917.js"></script>
<!--<![endif]-->
</body>
</html>