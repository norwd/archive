<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>PMEG : Ŝajnaj kunmetaĵoj</title>
	<meta name="Description" lang="eo" content="Plena Manlibro de Esperanta Gramatiko (PMEG) versio 15.5 (de la 21-a de Junio 2024)">
	<meta name="Author" content="Bertilo Wennergren">
	<link rel="Prev" title="Streĉitaj formoj" href="strechitaj_formoj.html">
	<link rel="Next" title="Afiksoj" href="../afiksoj/index.html">
	<link rel="Help" title="Gramatika vortareto" href="../../aldonoj/gramatika_vortareto.html">
	<link rel="Help" title="Simboloj kaj mallongigoj" href="../../aldonoj/simboloj_mallongigoj.html">
	<link rel="Author" title="Aŭtoro" href="https://bertilow.com/bertilo.html">
	<link rel="Alternate" title="Elŝutebla" href="../../elshutebla/index.html">
	<link rel="Alternate" title="Libro" href="../../libro.html">
	<link rel="Canonical" href="shajnkunmetajhoj.html">	
	<link rel="Alternate" hreflang="eo" href="shajnkunmetajhoj.html">	
	<link rel="Alternate" hreflang="eo-hsistemo" href="https://h.bertilow.com/pmeg/vortfarado/principoj/shajnkunmetajhoj.html">	
	<link rel="Alternate" hreflang="eo-xsistemo" href="https://x.bertilow.com/pmeg/vortfarado/principoj/shajnkunmetajhoj.html">	
	<link rel="Alternate" hreflang="x-default" href="shajnkunmetajhoj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="pmeg">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="../../index.html"><cite title="Plena Manlibro de Esperanta Gramatiko">PMEG</cite></a></li><li class="aktiva VARIA"><div><div><a href="shajnkunmetajhoj.html">Ŝajnaj kunmetaĵoj</a></div></div></li><li class="pmeg"><a href="../../index.html">Ĉefpaĝo</a></li><li id="PMEGELSHUTEBLA"><a href="../../elshutebla/index.html">Elŝutebla PMEG</a></li><li class="pmeglibro"><a href="../../libro.html">PMEG kiel libro</a></li><li><a href="../../enhavo.html">Enhavo</a></li><li id="PMEGDETALAENHAVO"><a href="../../detala_enhavo.html">Detala enhavo</a></li><li><a href="../../indekso/index.html">Indekso</a></li><li><a href="../../menuo.html">Menuo</a></li><li id="PMEGANTAUA"><a rel="prev" href="strechitaj_formoj.html" title="Streĉitaj formoj">Antaŭa paĝo</a></li><li id="PMEGSEKVA"><a rel="next" href="../afiksoj/index.html" title="Afiksoj">Sekva paĝo</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1><a href="../../index.html"><img id="pomego_bildeto" src="../../bildoj/miri_pomegobildeto.png" title="PMEG = “Pomego”" alt=""><span class="h1titolo" title="Plena Manlibro de Esperanta Gramatiko, versio 15.5 de la 21-a de Junio 2024"><abbr>PMEG</abbr> 2024</span></a></h1>

<div id="pmegmenuo" class="robots-nocontent"><span><a href="../index.html">Vortfarado</a> / <a href="index.html">Vortfaraj principoj</a> / </span></div>

<section class="sek1">

<h2 id="i-vp5"><span class="par">37.6.</span> Ŝajnaj kunmetaĵoj</h2>

<p id="i-elj">Multaj vortoj aspektas kvazaŭ ili estus kunmetitaj, kvankam ili ne estas. <i>Kolego</i> (samprofesiano) povus esti miskomprenata kiel <i>kol-ego</i> (longa kolo), <i>okulo</i> (vidorgano) povus esti miskomprenata kiel <i>ok-ulo</i> (persono karakterizata de la nombro 8), <i>lumbriko</i> (speco de vermo) kiel <i>lum-briko</i> (briko el lumo), <i>haringo</i> (speco de fiŝo) kiel <i>har-ingo</i> (ingo de haroj). Aliaj ekzemploj estas <i>kol-oro</i>, <i>vesp-ero</i>, <i>voj-aĝo</i>, <i>maŝ-ino</i>, <i>mis-ilo</i> k.s. Kiam vorto ŝajnas enhavi afikson, oni parolas pri “ŝajnafikso”. Efektive ekzistas tre multe da tiaj vortoj. Ili estas bona materialo por vortludoj kaj ŝercoj, sed ili ankaŭ povas kaŭzi problemojn, precipe por komencantoj.</p>

<p id="i-hcz">Ofte oni provis eviti ŝajnafiksojn. Ekz la vorto <i>planedo</i> havas “d”, kvankam plej multaj lingvoj havas “t” en tiu vorto, por eviti konfuzon kun <i>planeto</i> (kun ET-sufikso) = “malgranda plano”. La vorto <i>ripeti</i> komenciĝas per “ri”, kvankam multaj lingvoj havas “re” en tiu vorto. Se la vorto estus <i>*repeti*</i> oni povus miskompreni ĝin kiel <i>re-peti</i> (peti denove) kun la prefikso RE. Multaj (sed ne ĉiuj) vortoj, kiuj internacie finiĝas per “ul” havas en Esperanto “ol”, por eviti konfuzon kun la sufikso UL. Multaj (sed ne ĉiuj) vortoj, kiuj internacie havas la finon “in”, havas en Esperanto la finon “en” por eviti konfuzon kun IN-sufikso. Por kelkaj vortoj ekzistas duoblaj formoj. <i>Kasedo</i> kaj <i>kaseto</i> havas ekzakte la saman signifon. <i>Kaseto</i> povus teorie esti miskomprenata kiel <i>kas-eto</i> (malgranda privata kaso) kun la sufikso ET. Tre multaj vortoj tamen retenas radikofinon aŭ radikokomencon, kiu povas ŝajni kiel afikso aŭ radiko. Jam Zamenhof enkondukis multegajn vortojn kun tia ŝajnafikso. Ekzistas ekz. en <a class="ne" href="../../aldonoj/literaturo.html#piv2020"><cite><abbr title="Plena Ilustrita Vortaro de Esperanto 2020">PIV</abbr></cite></a> pli ol 150 radikoj kun ŝajna ET-sufikso. 23 el ili aperis jam en la <cite title="Fundamento de Esperanto">Fundamento</cite>, kaj 47 el ili estas radikoj, kiujn oni poste oficialigis.</p>

<p id="i-u7c">Oni ofte aŭdas kritikon kontraŭ unuopaj vortoj, ke ili estas eraraj, ĉar ili enhavas ŝajnafikson (aŭ alian ŝajnelementon). Tia kritiko povas esti prava, se la vorto efektive povus kaŭzi konfuzon, sed neniel ekzistas ia regulo, ke vortoj ne rajtas enhavi ŝajnafikson en Esperanto. Se miskompreno ne povus estiĝi, tia kritiko estas do malprava.</p>

<section class="sek2">

<h3 id="i-t6b">Eksafiksoj <a class="permo" rel="bookmark" title="Legosigno" href="shajnkunmetajhoj.html#i-t6b">«</a></h3>

<p id="i-8kh">Speciala tipo de ŝajnafiksoj ekzistas en vortoj, kiuj en sia origina formo, en alia lingvo, estis kunmetitaj, sed kiujn Esperanto pruntis kiel unu radikon. Kiam pluraj tiaj Esperantaj radikoj havas similan radikofinon aŭ radikokomencon (kiu do estis afikso en la origina lingvo), tio povas ŝajni kiel vera Esperanta afikso. Tian ŝajnafikson oni povas nomi <strong>eksafikso</strong> (ekssufikso, eksprefikso). Iafoje oni provas uzi tiajn eksafiksojn ankaŭ en pure Esperantaj vortoj. Ekz. laŭ nekunmetitaj vortoj kiel <i>psikologio</i>, <i>sociologio</i>, <i>metodologio</i> k.a., oni kreis novajn vortojn kiel <i>esperantologio</i> kaj <i>birdologio</i>, en kiuj OLOGI estas uzata kiel vera afikso. Tiaj novaĵoj povas iafoje esti bonaj, sed oni devas atenti, ke konfuzo ne estiĝu.</p>

<p id="i-jeh">Multaj tiaj (ŝajnaj) afiksoj estas traktataj kune kun la <a href="../neoficialaj_afiksoj/index.html">neoficialaj afiksoj</a>.</p>

</section>

<section class="sek2">

<h3 id="j-4ml">Vortokunfandoj <a class="permo" rel="bookmark" title="Legosigno" href="shajnkunmetajhoj.html#j-4ml">«</a></h3>

<p id="j-rfd">Vortokunfandoj (ankaŭ nomataj “kofrovortoj”) estas neregulaj vortkunmetaĵoj, en kiuj la elementoj mallongiĝis kaj kunfandiĝis en kaprica maniero. Tia vortfarado estas populara en iuj lingvoj, sed evitinda en Esperanto. Plej multaj tiaj vortoj en Esperanto kreiĝis ekster Esperanto, kaj envenis en la lingvon kiel apartaj radikoj, ekz. <i>motelo</i> (“hotelo por aŭtoveturantoj”) el la angla <span lang="en" class="kursive">motel</span> (“<span lang="en" class="kursive">motor</span>” + “<span lang="en" class="kursive">hotel</span>”). Tiaj kunfandoj estas senproblemaj, ĉar ili simple estas apartaj radikoj en Esperanto, ne kunmetaĵoj. Sed aliaj fakte kreiĝis en Esperanto, ekz. <a href="../../gramatiko/tabelvortoj/ali-vortoj.html"><i>*alies*</i></a>, kiu povas esti rigardata kiel neregula kunfando de <i>alia</i> kaj <i>ies</i>, <i>*kompufono*°</i> (telefono, kiu esence estas komputilo, “saĝtelefono”) el <i>komput(il)o</i> + <i>telefono</i>, <i>*kodumatono*°</i> (intensa kunlabora programada evento, “kodumfesto”) el <i>kodumado</i> (neordinara komputila programado) + <i>maratono</i>, <i>*Breksiĝo*°</i> (la eliro de Britujo el la Eŭropa Unio, “Briteliro”) el <i>Britujo</i> + <i>eksiĝo</i>. Kelkaj tiaj kreaĵoj povas esti utilaj kaj akcepteblaj, sed oni principe rigardu ilin kiel apartajn novajn radikojn. Ĝenerale oni tamen evitu krei tiajn vortojn, ĉar baza principo de la vortfarado en Esperanto estas, ke ĉiu elemento de kunmetaĵo restu senŝanĝa (ne mallongigita aŭ aliformita). Se tia vorto estas intencita kiel ŝerco, ĝi kompreneble povas esti tute en ordo, se ja nur kiel ŝerco.</p>

<p id="j-hm9">En karesaj nomoj faritaj per la sufiksoj <a href="../afiksoj/sufiksoj/chj.html">ĈJ</a> kaj <a href="../afiksoj/sufiksoj/nj.html">NJ</a> oni tamen ja mallongigas la antaŭan radikon.</p>

</section>

</section>

<footer class="robots-nocontent" role="contentinfo"><ul><li><span>PMEG-versio: 15.5 de la <time datetime="2024-06-21T12:00:00Z">21-a de Junio 2024</time></span></li><li>URL: https://bertilow.com/pmeg/vortfarado/principoj/shajnkunmetajhoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/pmeg/vortfarado/principoj/shajnkunmetajhoj.html">H-skribo</a></li><li><a href="https://x.bertilow.com/pmeg/vortfarado/principoj/shajnkunmetajhoj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>