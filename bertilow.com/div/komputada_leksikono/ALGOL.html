 <html><head> 
<title>Komputada Leksikono: Pri ALGOL</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="PRI&#32;C.html"><img src="BILDOJ/suben.gif" alt="Sekvan paĝon! " 
align="bottom"></a><a href="PRI&#32;FORTRAN.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h3>Pri <a href="AL.html#ALGOL" name="Pri-ALGOL">ALGOL</a></h3> 
Unue lingvo kun tia nomo aperis en 1958 por tri celoj: esti laŭeble proksima 
al la tradicia matematika simbolaro, esti facile legebla por iĝi rimedo por 
publikigo de <a href="AL.html#ALGORITMO">algoritmoj</a> kaj esti tradukebla 
en <a href="M.html#MASxINLINGVO">maŝinlingvojn</a>. El pluraj sinsekvaj 
projektoj konsiderindan disvastiĝon ricevis la lingvoj ALGOL-60, ALGOL-W kaj 
ALGOL-68. <dl> <dt>ALGOL-60 <dd>Unua programlingvo rigore difinita, ĝi 
aperis komence de la jaroj 1960aj (la definitiva «Reviziita raporto pri la 
algoritma lingvo ALGOL-60» eldoniĝis en 1962). La ĉefaj atingoj de tiu 
projekto estis la sintaksa difino per formala gramatiko (la <a 
href="F.html#FORMO-DE-BACKUS---NAUR">formo de Backus—Naur</a>), distingado 
de diverscelaj varioj de la ekstera <a href="PR.html#PREZENTO">prezento</a> 
de programtekstoj (tipografia prezento, etalona prezento, maŝina prezento), 
la nocioj de <a href="B.html#BLOKO-2">bloko</a> kaj <a 
href="R.html#REGIONO">regiono</a> de la <a 
href="D.html#DEKLARO">deklaroj</a>, la meĥanismoj de <a 
href="P.html#PASIGO-PER-VALORO">pasigo per valoro</a> kaj <a 
href="P.html#PASIGO-PER-ALGORITMO">pasigo per algoritmo</a>, rekursiaj 
proceduroj, <a href="DI.html#DINAMIKA-TABELO">dinamikaj tabeloj</a>, tre 
riĉaj <a href="I.html#ITERACIO">iteracioj</a>. La ĉefa malavantaĝo de 
ALGOL-60 estis manko de normigita <a href="E.html#ENELIGO">eneligo</a> kaj de 
influa industria subteno. <dt>ALGOL-W <dd>Neoficiala derivaĵo de ALGOL-60 
kreita de <i>N. <a href="W.html#WIRTH">Wirth</a></i> kaj <i>C. H. R. 
Hoare</i> en 1966. ALGOL-W provizis rimedojn por traktado de <a 
href="SI.html#SIGNOCxENO">signoĉenoj</a>, en ĝi unue aperis la <a 
href="O.html#OKAZELEKTA-ORDONO">okazelekta ordono</a>, <a 
href="P.html#PASIGO-PER-REZULTO">pasigo per rezulto</a> kaj <a 
href="P.html#PASIGO-PER-VALORREZULTO">pasigo per valorrezulto</a>. Dum kelka 
tempo ALGOL-W estis konsiderinde disvastigita en la universitatoj. 
<dt>ALGOL-68 <dd>Ĝeneralcela programlingvo kreita sub la aŭspicioj de IFIP 
kiel pluevoluigo de ALGOL-60. Karakteriza trajto de ALGOL-68 estas la 
<dfn>orta kunmetemo</dfn> (angle <i>orthogonal design</i>), la principo 
ebliganta konstrui la lingvon mem kaj la programojn en ĝi prezentatajn kiel 
liberan kombinaĵon de minimumaj, ĝeneralaj, reciproke nedependaj 
(«ortaj») lingvoelementoj. Tio precipe koncernas la manieron difini <a 
href="D.html#DATUMTIPO">datumtipojn</a> kaj <a 
href="O.html#ORDONO">ordonojn</a>. ALGOL-68 apartenas al tiu sama 
programlingva generacio, kiel ĝia rivalo <a href="P.html#PLI">PL/I</a>, kaj 
egale kombinas la rimedojn de «scienca komputado» kun tiuj por 
listotraktado kaj <a href="P.html#PLURTASKADO">plurtaskado</a>. Male ol 
ALGOL-60, ALGOL-68 normigas la eneligon. Paradokse, inter la kaŭzoj 
malhelpintaj disvastiĝon de ALGOL-68, oni ofte indikas ĝian tro rigoran 
difinon, kiu malfaciligas supraĵan trarigardon: kontraste kun tiu malfacila 
teksto, la difinoj de <a href="P.html#PASCAL">Pascal</a> (kvankam plenplenaj 
je eraroj) ŝajnis multe pli ĝua legaĵo. </dl> Rimarkinda trajto de ALGOL 
(kaj speciale de ALGOL-68) estas ĝia atento pri la problemo de naciaj 
variaĵoj de la lingvo. Tiu trajto de ALGOL-68 kvazaŭ invitas nin provi 
Esperantan «nacian variaĵon» de la lingvo. <p><hr><a 
href="PRI-PAS.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>