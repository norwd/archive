<html><head> 
<title>Komputada Leksikono: H</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="HX.html"><img src="BILDOJ/suben.gif" alt="Sekvan paĝon! " 
align="bottom"></a><a href="GX.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h1>H —</h1> 
<ol> 
<li> La deka el la <a href="LI.html#LITEROJ-DE-ESPERANTO">literoj de 
Esperanto</a>; laŭ la «Fundamenta transskribo» oni povas per<tt> h 
</tt>anstataŭigi la supersignon de la ĉapelhavaj literoj, tamen en 
komputado oni ĝenerale preferas la <a href="X.html#X-STILO">x-stilon</a>. 
<li> En la <a href="N.html#NUMERALO">numeraloj</a> de <a 
href="D.html#DEKSESUMA-NOMBROSISTEMO">deksesuma nombrosistemo</a> oni ofte 
uzas la postmetitan<tt> h </tt>por indiki la <a href="B.html#BAZO">bazon</a> 
16 (laŭ la angla <i>hexadecimal</i>): 0FFh=16uFF. 
</ol> 
<p>1996-02-29 <p><hr> <b><a name="HAKETADO">hak*et·ad·o</a></b> 
—<p>Maniero aranĝi <a href="D.html#DATUMSTRUKTURO">datumstrukturon</a> 
(<dfn>hakettabelon</dfn>) por rapida <a href="S.html#SERCxO">serĉo</a> kun 
aldonoj; la situo de <a href="D.html#DATUMANO">datumano</a> en la hakettabelo 
dependas je la valoro de <dfn>haketfunkcio</dfn>, kiu ĵetas la aron de 
eventualaj datumanŝlosiloj sur la <a href="V.html#VARIEJO">variejon</a> de 
la <a href="I.html#INDICO">indicoj</a> de <a 
href="T.html#TABELO-2">tabelo</a>, tiel ke la indicvaloroj distribuiĝu 
laŭeble unuforme.  <p><i>Angle:</i> hashing 
<br><i>Germane:</i>  Hash-Verfahren 
<br><i>France:</i>  hachage <br><i>Ruse:</i> расстановка, 
хэширование <p>1996-02-29 <p><hr> <b><a 
name="HAKETFUNKCIO">hak·et·funkci·o</a></b> —<p><a 
href="F.html#FUNKCIO-3">Funkcio</a> ĵetanta <a 
href="SX.html#SxLOSILO">ŝlosilon</a> <em>ŝ</em> en la indicvariejon de 
hakettabelo por <a href="H.html#HAKETADO">haketado</a>. <p><i>Angle:</i> hash 
function <br><i>Ruse:</i> функция расстановки <p>1996-02-29 
<p><hr> <b><a name="HALTETI">halt*et·i</a></b>, endormiĝi (pri procezo) — 
<p>Provizore ĉesi plenumiĝi atendante disponeblon de bezonata <a 
href="RI.html#RISURCO">risurco</a>. Kp <a href="P.html#PENDI">pendi</a>; <a 
href="R.html#REAKTIVIGI">reaktivigi</a>. <p><i>Angle:</i> (to be) suspended, 
sleep <br><i>Ruse:</i> приостанавливаться <p>1996-02-29 
<p><hr> <b><a name="HALTOSTREKO">halt·o·strek·o</a></b> —<p>«<I><img 
src="BILDOJ/libroj.gif" align="bottom" alt="Lib.:"></I> Longa streko (—), 
uzata en tipografio por signi dialogon, por apartigi frazpartojn pli forte ol 
per komo, aŭ por esprimi subtrahon (en tiu lasta uzado ĝi respondas al la 
vorto <i>minus</i>)» [PIV1]. <p>Fakte en bona tipografio <a 
href="ME.html#MINUSO">minuso</a> estas bildigata alie ol haltostreko. Pli 
precize oni povus distingi la <dfn>tekstan haltostrekon</dfn> (la supre 
difinita, —) kaj <dfn>nombran haltostrekon</dfn>, aŭ <a 
href="GX.html#GxIS-STREKO">ĝis-strekon</a>. <p><i>Angle:</i> dash, em-dash 
<br><i>France:</i>  tiret long <br><i>Ruse:</i> 
полиграфическое тире <p>1996-04-11 <p><hr> <b><a 
name="HALTPROBLEMO">halt·problem·o</a></b> —<p>Estu fiksita <a 
href="G.html#GODELA-NUMERADO">Godela numerado</a> de <a 
href="KO.html#KOMPUTEBLA-FUNKCIO">komputeblaj funkcioj</a> 
<em>f₀, f₁,…</em> Oni demandas, ĉu ekzistas <a 
href="AL.html#ALGORITMO">algoritmo</a> por determini, ricevinte entjerojn 
<em>x,y&gt;0</em>, ĉu <em>f<sub>x</sub>(y)</em> <a 
href="KO.html#KONVERGxI">konverĝas</a>? <p>Alivorte, ĉu la koncerna <a 
href="U.html#UNIVERSALA-TURINGA-AUxTOMATO">universala Turinga aŭtomato</a>, 
aplikante la programon <em>P<sub>x</sub></em> al la <a 
href="DO.html#DONITAJxO">donitaĵo</a> <em>y</em> <dfn>haltos</dfn> (kaj 
sekve <a href="LI.html#LIVERI">liveros</a> rezulton)? <p>Laŭ la <a 
href="CX.html#CxURCxA-TEZO">Ĉurĉa tezo</a> tiuj demandoj havas ekvivalentan 
kaj tute precizan formon: ĉu ekzistas <a 
href="R.html#REKURSIA-FUNKCIO">rekursia funkcio</a> <em>g</em> tia, ke <UL> 
<li> <em>g(x,y)=1</em>, se <em>f<sub>x</sub>(y)</em> konverĝas, kaj 
<li> <em>g(x,y)=0</em>, se <em>f<sub>x</sub>(y)</em> <a 
href="DI.html#DIVERGxI">diverĝas</a>? </UL>Estas pruvite, ke tia funkcio 
(aŭ, se oni preferas, tia algoritmo) ne ekzistas. <p>La haltproblemo estis 
la unua algoritma problemo kies nedecideblon oni sukcesis matematike pruvi. 
<p><i>Angle:</i> halting problem <br><i>Ruse:</i> проблема 
остановки <p>1996-02-29 <p><hr> <b><a name="HAMAKO">hamak*o</a></b> 
—<p>Koneksa <a href="DI.html#DIREKTA-GRAFEO">direkta grafeo</a> sen <a 
href="C.html#CIKLO">cikloj</a>, en kiu estas ĝuste unu <a 
href="V.html#VERTICO">vertico</a> (la <dfn>enirejo</dfn>), kiun envenas neniu 
<a href="E.html#EGxO">eĝo</a>, kaj ĝuste unu vertico (la 
<dfn>elirejo</dfn>), el kiu neniu eĝo deiras. Kp <a href="L.html#LATISO">latiso</a>. 
<p><b><I>Rim.</I></b>  La metaforo «hamako» estas uzata de la 
komputikistoj, en <a href="G.html#GRAFEIKO">grafeiko</a> ĝi estas preskaŭ 
nekonata (tie oni uzas neprecizan terminon <a href="R.html#RETO">reto</a> — 
vd <a href="T.html#TASKRETO">taskreto</a>). <p><i>Angle:</i> hammock, network 
<br><i>Ruse:</i> гамак <p>1996-02-29 <p><hr> <b><a 
name="HAMILTONA-PROBLEMO">Hamilton·a problem·o</a></b> —<p>Problemo 
proponita en 1859 de Vilhelmo Hamilton' (<i>Sir William Hamilton</i>, 
1805–65). Estu donita <a href="G.html#GRAFEO">grafeo</a>. Ĉu ekzistas 
simpla <a href="CX.html#CxENO-2">ĉeno</a>, pasanta tra ĉiuj ĝiaj <a 
href="V.html#VERTICO">verticoj</a>? (Tia ĉeno estas nomata <dfn>Hamiltona 
ĉeno</dfn>.) Kp <a 
href="PR.html#PROBLEMO-PRI-LA-KONIGSBERGAJ-PONTOJ">problemo pri la 
Konigsbergaj pontoj</a> (kie temas pri <i>Eŭlera ĉeno</i>). La Hamiltona 
problemo estas <a href="N.html#NP-KOMPLETA">NP-kompleta</a>. <p><i>Angle:</i> 
Hamilton's problem <p>1996-02-29 <p><hr> <b><a 
name="HANOJAJ-TUROJ">Hanoj·a·j tur·o·j</a></b> —<p>Problemo tradicie 
uzata por montri ekzemplon pri eleganta rekursia solvo; temas pri<tt> n 
</tt>diskoj diverslarĝaj, tra kiuj estas tredita vertikala stango<tt> 
F</tt>, tiel ke la pli larĝaj diskoj situas sub la malpli larĝaj. Uzante 
helpan stangon<tt> H</tt>, necesas transmeti la diskojn al celstango<tt> 
C</tt>. Ĉe la transmetado observendas jenaj kondiĉoj: <UL> 
<li> je ĉiu paŝo oni rajtas depreni de turo nur unu diskon, la plej supran; 
<li> oni ne metu diskon pli larĝan sur diskon malpli larĝan. </UL> Oni 
facile povas esprimi tion en Paskalo (<a 
href="KRESTOM.html#La-Hanojaj-turoj">La Hanojaj turoj</a>). <p>(En la rusa 
lerneja tradicio temas pri bramanoj, kiuj en la templo de Bramo en Vanarasio 
manipulas 64 orajn diskojn, metitajn de tiu dio tuj post la kreo de la mondo 
sur unu el la tri diamantaj stangetoj; kiam ĉiuj 64 diskoj estos 
transmetitaj, okazos la fino de la mondo. Farante po unu movon sekunde oni 
povus fini ĉion dum proksimume 5e11 jaroj.) <p><i>Angle:</i> towers of Hanoi 
<br><i>Ruse:</i> Ханойские башни <p>1996-02-29 <p><hr> <b><a 
name="HAV">·hav*</a></b> —<p>Vd <a 
href="KR.html#KUNTEKSTOHAVA-GRAMATIKO">kuntekstohava gramatiko</a>, finhava 
algoritmo, <a href="R.html#RADIKHAVA-ARBO">radikhava arbo</a>. <p>1996-02-29 
<p><hr> <b><a name="HEJMA-DOSIERUJO">hejm·a dosier·uj·o</a></b> —<p>En 
<a href="U.html#UNIKSO">Unikso</a>, <a href="DO.html#DOSIERUJO">dosierujo</a> 
kiu entenas la <a href="S.html#SALUTO">salutajn</a> <a 
href="SI.html#SKRIPTO">skriptojn</a> de <a href="U.html#UZANTO">uzanto</a> 
kaj kiu ofte estas <a href="R.html#RADIKO">radiko</a> de la <a 
href="H.html#HIERARKIO">hierarkio</a> de la dosieroj apartenantaj al la uzanto. 
<p><i>Angle:</i> home directory, login directory 
<br><i>Germane:</i>  Heimatverzeichnis <br><i>Ruse:</i> начальная 
директория <p>1998-08-24 <p><hr> <b><a name="HEJMO">hejm*o</a></b> — 
<ol> 
<li> Normala pozicio; ekz-e, por la <a href="KR.html#KURSORO">kursoro</a>, la 
maldekstra supra signopozicio de la ekrano; la <a 
href="PR.html#PRAPROCEDURO">praproceduro</a> <i>Reset</i> el <a 
href="P.html#PASCAL">Pascal</a> tradukeblas per <i>hejmen</i> en <a 
href="P.html#PASKALO">Paskalo</a>, ĉar ĝi poziciigas la <a 
href="DO.html#DOSIERO">dosieron</a> al ties starto, al la normala pozicio por 
komenci la legadon. 
<li> <dfn>Hejma klavo</dfn> [<a href="BIB.html#Jel">Jel</a>], <a 
href="K.html#KLAVO">klavo</a> movanta la kursoron en ties hejman pozicion; en 
multaj <a href="R.html#REDAKTILO">redaktiloj</a>, al la komenco de la kuranta 
<a href="LI.html#LINIO-1">linio</a> (vd <a href="S.html#SAGOKLAVO">sagoklavo</a>). 
</ol> 
<p><i>Angle:</i> home 
<br><i>France:</i>  position initiale 
<br><i>Germane:</i>  Anfangsposition, Anfangsstellung, Nullage 
<br><i>Ruse:</i> начало, исходная позиция <p>1996-02-29 
<p><hr> <b><a name="HEJMPAGxO">hejm·paĝ·o</a></b>, enirpaĝo, akceptejo, 
akceptopaĝo, baza paĝo, ĉefpaĝo, vitrino — <p>En <a href="W.html#WWW">WWW</a>, 
<ol> 
<li> La saluta paĝo, prezentata de <a href="R.html#RETUMILO">retumilo</a> 
ĉe la komenco de <a href="S.html#SEANCO">seanco</a>, revokebla per speciala 
«Hejmo»-<a href="B.html#BUTONO">butono</a>. 
<li> La plej supra fragmento en <a href="H.html#HIERARKIO">hierarkio</a> de <a 
href="H.html#HIPERTEKSTO">hipertekstoj</a>, rilataj al individuo, institucio, 
TTT-ejo. Ĉiuj aliaj publike disponeblaj «paĝoj» rilataj al la posedanto 
de la hejmpaĝo kutime atingeblas tra la hipertekstaj <a 
href="LI.html#LIGILO">ligiloj</a> de la hejmpaĝo; pli speciale oni povas 
apartigi «kovrilpaĝon» de dokumento (kiel <a href="KOVRILO.html" >tiu de 
nia leksikono</a>) — kaj «akceptejon» de firmao aŭ privatulo (iom simila 
al la tradicia nomkarto). 
</ol> 
Ekz-e (pri la 2a signifo), <UL> 
<li> <a class="fora" target="_top" href="http://www.esperanto.net" >http://www.esperanto.net</a>; 
<li> <a class="fora" target="_top" href="http://www.uea.org/" >la hejmpaĝo 
de UEA</a>; 
<li> <a class="fora" target="_top" href="http://www.esperanto-usa.org/" >ELNA 
Home Page</a>; 
<li> <a class="fora" target="_top" 
href="http://www.uni-paderborn.de/extern/fb/2/AIS/ais.html" >Akademio 
Internacia de la Sciencoj (AIS)</a>. </UL> <p><i>Angle:</i> home page, 
welcome page 
<br><i>France:</i>  page d'accueil, page de base, page principale, vitrine 
<br><i>Germane:</i>  Zuhause <p>1996-02-29 <p><hr> <b><a 
name="HELDENSO">hel·dens·o</a></b>, helodenso [PIV1] — <p>☢ «Denseco 
de lumfonto, prilumata surfaco ktp, mezurata en poa kvanto da energio je 
kvadrata centimetro» [PIV1]. <p><i>Angle:</i> brightness <br><i>Ruse:</i> 
яркость <p>1996-02-29 <p><hr> <b><a name="HELIKO">helik*o</a></b> [<a 
href="BIB.html#Jel">Jel</a>], volvita <i>a</i> — <p>Ĵargona sinonimo por 
«<a href="PN.html#PO-SIGNO">po-signo</a>» (la signo «@»). Ĉar en 
komputado (almenaŭ, ekster Anglalingvujo) la komerca signifo de tiu signo 
estas neaktuala, tiu nomo probable estas pli klara kaj tial preferinda. 
<p><i>Angle:</i> at sign, snail 
<br><i>France:</i>  arobas, arrobas, colimaçon, a enroulé 
<br><i>Germane:</i>  Klammeraffe 
<br><i>Hispane:</i>  arroba 
<br><i>Itale:</i>  chiocciol(in)a <br><i>Ruse:</i> улитка, 
лягушка, собака, корючка <p>1996-02-29 <p><hr> <b><a 
name="HELPILO">help*il·o</a></b> [PIV1], sufloro, dialoga dokumentaĵo — 
<p>Rimedo ebliganta al la <a href="U.html#UZULO">uzulo</a> ricevi en <a 
href="DI.html#DIALOGO">dialogo</a> informon pri la <a 
href="O.html#OPERACIO">operacioj</a> kaj <a 
href="KO.html#KOMANDO">komandoj</a> disponeblaj en la kuranta stato de la <a 
href="KO.html#KOMPUTA-SISTEMO">komputa sistemo</a>. <p><i>Angle:</i> help, 
on-line help <br><i>Ruse:</i> подсказка <p>1996-02-29 <p><hr> <b><a 
name="HEREDADO">hered*ad·o</a></b> [<a href="BIB.html#Jel">Jel</a>] — 
<p>Baza nocio de <a href="O.html#OBJEKTEMA-PROGRAMADO">objektema 
programado</a>, rimedo kiu ebligas difini novajn <a 
href="K.html#KLASO">klasojn</a> surbaze de jam difinitaj — kaj eventuale, 
kunhavi (angle <i>share</i>) iliajn kodon kajaŭ datumojn. Kp <a 
href="D.html#DELEGADO">delegado</a>. <p>Ekz-e, en <a 
href="O.html#OBERONO">Oberono</a> oni povas difini klasan <a 
href="RI.html#RIKORDO">rikordon</a><tt> figuro </tt>(<a 
href="OBERON.html#Heredado-en-Oberono">Heredado en Oberono</a>) kiu entenas 
«referencan punkton»<tt> (x,y) </tt>kaj la<tt> areo</tt>n de geometria 
objekto estkiel komunajn <a href="AP.html#ATRIBUTO">atributojn</a> de 
ajna<tt> figuro</tt>; plue, oni rajtas difini «metodon» por atingi la 
abscison de la maldekstra rando de koncerna figuro, kiu kutime estas la 
absciso de la referenca punkto. Poste oni povas kompletigi la informojn pri 
specialaj figuroj, ekz-e pri<tt> cirklo</tt>j,<tt> triangulo</tt>j,<tt> 
ortogramo</tt>j ktp; tiuj lastaj <dfn>heredas</dfn> la komunajn kampojn, 
proprajn al ĉiuj<tt> figuro</tt>j (do,<tt> x, y, areo</tt>) kion indikas la 
enkrampa mencio pri<tt> (figuro) </tt>post la <a 
href="V.html#VORTOSIMBOLO">vortosimbolo</a><tt> RIKORDO</tt>. Ankaŭ la 
metodo<tt> livaEkstremo </tt>estas heredata, kvankam oni rajtas ĝin redifini 
konforme al la figurspeco; ekz-e, se la referenca punkto de<tt> cirklo 
</tt>estas ĝia centro, tiam la maldekstra ekstremo estas komputenda iom pli 
komplike (menciindas, ke same kiel en <a href="A.html#ADA">Ada</a>, en 
Oberono la malrekta kampatingo <tt>c↑.x</tt> esprimiĝas per<tt> c.x</tt>). 
<p><b><I>Rim.</I></b>   Tiu Oberona ekzemplo komparendas kun la Paskala (<a 
href="PRI-PAS.html#Rikordoj-en-Paskalo">Rikordoj en Paskalo</a>) kaj kun tiuj 
de ĉe <a href="U.html#UNIO">unio</a>. Same kiel ĉe la unio de <a 
href="AL.html#ALGOL">ALGOL</a>-68, Oberono implicas kaŝitan <a 
href="O.html#OKAZETIKEDO">okazetikedon</a>. Grava avantaĝo de la objektema 
stilo estas tio, ke en la <a href="ME.html#MODULO-2">modulo</a> entenanta la 
ĝeneralaĵojn oni ne bezonas specifi aŭ iel ajn mencii ĉiujn subklasojn 
(«okazojn»), kiun la aŭtoro de tiu ĝenerala modulo ne bezonas (aŭ eĉ ne 
povas) precize scii. <p><i>Angle:</i> inheritance <br><i>Ruse:</i> 
наследование <p>1996-02-29 <p><hr> <b><a 
name="HEREDITA-ERARO">hered·it·a erar·o</a></b> —<p><a 
href="E.html#ERARO">Eraro</a> kaŭzita de malĝusta <a 
href="DO.html#DONITAJxO">donitaĵo</a> aŭ de eraro en la antaŭa komputado. 
<p><i>Angle:</i> inherited error 
<br><i>France:</i>  erreur héritée 
<br><i>Germane:</i>  mitgeschleppter Fehler <br><i>Ruse:</i> 
наведённая ошибка, унаследованная ошибка 
<p>1996-02-29 <p><hr> <b><a name="HERMITA-SPACO">Hermit·a spac·o</a></b> 
—<p><I><img src="BILDOJ/mat.gif" align="bottom" alt="Mat.:"></I> <a 
href="V.html#VEKTORA-SPACO">Vektora spaco</a> super la kompleksa kampo ℂ, 
por kies vektoroj estas difinita <a href="SI.html#SKALARA-PRODUTO">skalara 
produto</a>. Kp <a href="E.html#EUxKLIDA-SPACO">Eŭklida spaco</a>. 
<p><i>Angle:</i> unitary space <br><i>Ruse:</i> унитарное 
пространство, рмитово пространство 
<p>1998-08-27 <p><hr> <b><a name="HEUxRISTIKA">heŭristik·a</a></b> [<a 
href="BIB.html#KKV">KKV</a>, <a href="BIB.html#Pfei">Pfei</a>] — <p>Pri 
proced(ur)o por kiu mankas formala bazo; pri metodo, kies apliko postulas 
uzon de intuicio kaj taksadon de avanco al la celata rezulto (per «provoj 
kaj eraroj», per «lernema algoritmo»). <p><b><I>Noto.</I></b> 
«<b>heŭristik·o</b> <I><img src="BILDOJ/filoz.gif" align="bottom" 
alt="Filozofio:"></I> Scienco pri la metodoj de esplorado en la sciencoj» 
[PIV1]. <p><i>Angle:</i> heuristic <br><i>Ruse:</i> эвристика 
<p>1996-02-29 <p><hr> <b><a name="HIBRIDA-INTEGRA-CIRKVITO">hibrid·a 
integr·a cirkvit·o</a></b>, hico — <p>Kompleta elektronika <a 
href="C.html#CIRKVITO">cirkvito</a>, fabrikita sur izola portilo per diversaj 
teĥnologiaj procedoj. La portilo servas por loki cirkvitelementojn kaj havas 
interkonektajn vojojn, realigitajn per plurtavola teĥniko. <p><i>Angle:</i> 
hybrid integrated circuit <p>1996-02-29 <p><hr> <b><a 
name="HIBRIDA-KOMPUTILO">hibrid·a komput·il·o</a></b> —<p>Komputilo 
kombinanta <a href="AL.html#ANALOGA">analogajn</a> kaj <a 
href="C.html#CIFERECA">ciferecajn</a> kalkulajn disponaĵojn. La unuaj servas 
por stirado kaj plenumo de logikaj funkcioj, la duaj — por solvado de 
diferencialaj ekvacioj. <p><i>Angle:</i> hybrid computer <p>1996-02-29 
<p><hr> <b><a name="HIERARKIA-DOSIERSISTEMO">hierarki·a 
dosier·sistem·o</a></b> —<p><b>Ω</b> <a 
href="DO.html#DOSIERSISTEMO">Dosiersistemo</a> formanta <a 
href="H.html#HIERARKIO">hierarkion</a>, kiel en <a href="U.html#UNIKSO">Unikso</a>. 
La <a href="N.html#NODO">nodoj</a> en la hierarkio estas <a 
href="DO.html#DOSIERUJO">dosierujoj</a>; la <a 
href="F.html#FOLIO">folioj</a>, la «utilaj» <a href="DO.html#DOSIERO">dosieroj</a>. 
<p><b><I>Rim.</I></b>  La malo estus <dfn>plata dosiersistemo</dfn>, sed tio 
ŝajnas jam malaktuala arkaikaĵo. <p><i>Angle:</i> hierarchical file system 
<br><i>Ruse:</i> иерархическая файловая система 
<p>2000-08-19 <p><hr> <b><a name="HIERARKIO">hierarki*o</a></b> 
—<p>Aranĝo de la partoj de komputilo, de dosiero, de reto aŭ de simila 
sistemo en <a href="AP.html#ARO">arojn</a> kaj <a 
href="SO.html#SUBARO">subarojn</a> rilatigitajn per rigora <a 
href="O.html#ORDO-1">ordo</a>. Kp <a href="AP.html#ARBO">arbo</a>, <a 
href="L.html#LATISO">latiso</a>. <p><i>Angle:</i> hierarchy <br><i>Ruse:</i> 
иерархия <p>1996-02-29 <p><hr> <b><a 
name="HIERARKIO-LAUx-CxOMSKI">hierarki·o laŭ Ĉomski</a></b> —<p>La unua 
grava klasifiko de la (sintakse) <a href="F.html#FORMALA-LINGVO">formalaj 
lingvoj</a> en kvar tipojn, difinitajn de N. <a 
href="CX.html#CxOMSKI">Ĉomski</a> (1959), kiu ĝis nun plu prezentas certan 
intereson. La lingvotipoj estas numeritaj per 3, 2, 1, 0 laŭ la tipoj de 
ilia <a href="G.html#GENERA-GRAMATIKO">genera gramatiko</a> (vd tie), kaj en 
tiu ordo ĉiu sekva estas subklaso de la antaŭa. Ĉiu lingvotipo estas 
ankaŭ ekvivalente difinebla per klaso de <a 
href="AP.html#AUxTOMATO">aŭtomatoj</a>, akceptantaj la signoĉenojn de la 
koncerna lingvo (vd sub <a href="AP.html#AUxTOMATO">aŭtomato</a>). Figuro <a 
href="BILDOJ/cxomski.gif"><img src="BILDOJ/fig.gif" align="bottom" 
alt="FIG."></a> prezentas iom pli riĉan hierarkion, atentantan ankaŭ aliajn 
klasojn de komputeblaĵoj: la <a href="D.html#DECIDEBLA-ARO">decideblajn 
arojn</a>, la lingvojn, generatajn de <a 
href="LI.html#LINEARA-GRAMATIKO">linearaj gramatikoj</a> kaj la lingvojn, 
akceptatajn de determinismaj stakaj aŭtomatoj. <p><i>Angle:</i> Chomsky 
hierarchy <p>1996-02-29 <p><hr> <b><a 
name="HIPERLIGILO">hiper·lig(il)o</a></b> —<p><a 
href="LI.html#LIGILO">Ligilo</a> en <a href="H.html#HIPERTEKSTO">hiperteksto</a> 
aŭ <a href="H.html#HIPERMEDIO">hipermedio</a>. Kp <a 
href="AL.html#ANKRO">ankro</a>. <p><b><I>Noto.</I></b> Verdire, 
«hiperligilo» estas kuntirita el «hiperteksta ligilo»; do, ĝia «hiper» 
apartenas al alia vorto. Tiaj kuntiraĵoj ne apartenas al la regula Esperanto 
(same kiel <s>kompartio</s>, <s>Eŭroparlamento</s> ktp) kaj estas facile 
eviteblaj (plej ofte sufiĉas simpla <dfn>ligilo</dfn> aŭ eĉ 
<dfn>ligo</dfn>). <p><i>Angle:</i> hyperlink <br><i>Ruse:</i> 
гиперсвязь <p>1996-10-15 <p><hr> <b><a 
name="HIPERMEDIO">hiper·medi·o</a></b> —<p><a 
href="H.html#HIPERTEKSTO">Hiperteksto</a> pliriĉigita je netekstaj datumoj; 
alivorte, <a href="P.html#PLURMEDIO">plurmedio</a> konstruita laŭ la 
principoj de hiperteksto, do, ebliganta ajnvican movon laŭ asociaj <a 
href="LI.html#LIGILO">ligiloj</a> (referencoj). Ekz-e geografia mapo, 
liveranta informojn (artikolojn, bildojn, statistikajn tabelojn ktp) pri ajna 
sia punkto. <p><i>(Speciale:)</i> Plurmedia produkto de la komputika 
eldonindustrio, peco de «elektronika publikigaĵo». 
<p><b><I>Rim.</I></b>  Ne ĉiu plurmedio estas hipermedio (ekz-e «surtabla 
videostudio» neniel rilatas hipermedion). <p><i>Angle:</i> hypermedia 
<p>1996-02-29 <p><hr> <b><a name="HIPERTEKSTO">hiper·tekst·o</a></b> [<a 
href="BIB.html#Pfei">Pfei</a>] — <p>Enkomputiligita datumaro destinita por 
homa percepto per rimedoj programaj kaj aparataj. Hiperteksto povas enhavi 
tekstajn, grafikajn, sonajn datumojn, ĝia strukturo estas ĝenerala <a 
href="G.html#GRAFEO">grafeo</a> (ne nepre sekvenca teksto). Hiperteksto estas 
tre oportuna por prezenti dialoge konsulteblajn dokumentojn, ekz-e <a 
href="H.html#HELPILO">helpilojn</a>, «elektronikan enciklopedion» ktp. Vd <a 
href="H.html#HIPERMEDIO">hipermedio</a>, <a href="W.html#WWW">WWW</a>, <a 
href="T.html#TTT">TTT</a>, <a href="T.html#TEHxINFO">Teĥinfo</a>, <a 
href="V.html#VIKIO">vikio</a>. <p>Vd <a class="fora" target="_top" 
href="http://www.phon.ucl.ac.uk/home/wells/html-ttt.htm" >prelegon de John 
Wells</a>. <p><i>Angle:</i> hypertext <br><i>Ruse:</i> гипертекст 
<p>1997-07-08 <p><hr> <b><a name="HIRTA-DEKSTRO">hirt*a dekstr·o</a></b> 
— <p align="left"> <I><img src="BILDOJ/libroj.gif" align="bottom" 
alt="Lib.:"></I> Tia <a href="AP.html#ARANGxO">aranĝo</a> de teksto, kiu 
lasas malglata ties dekstran randon; rezulto de <a 
href="LI.html#LIVEMIGO">livemigo</a>. Ekz-e la teksto de ĉi tiu artikolo 
havas hirtan dekstron. </p> <p><i>Angle:</i> ragged right <p>1996-02-29 
<p><hr> <b><a name="HISTORIO">histori*·o</a></b>, komanda historio — 
<p>En <a href="DI.html#DIALOGO">dialogo</a> (ekz-e per <a 
href="B.html#BASxO">Baŝo</a>, <a href="E.html#EMAKSO">Emakso</a>), listo da 
enigaĵoj de uzulo, faritaj dum la kuranta aŭ antaŭa <a 
href="S.html#SEANCO">seanco</a>, kiujn li povas re-enigi sen komplete retajpi 
ilin, eventuale kun kelkaj ŝanĝoj per sia <a 
href="R.html#REDAKTILO">redaktilo</a>. Kp <a 
href="PR.html#PROTOKOLO-2">protokolo</a>. <p><i>Angle:</i> history, command history 
<br><i>Germane:</i>  Kommandozeilenspeicher <br><i>Ruse:</i> протокол 
<p>2000-04-20 <p><hr> <b><a name="HOKETO">hok*et·o</a></b> [PIV1] — 
<ol> 
<li> <a href="DO.html#DUKORNO">Dukorno</a>. 
<li> La <a href="LO.html#LUNARKO">lunarko</a>, precipe tiu super<tt> ŭ</tt>. 
</ol> 
<p><b><I>Noto.</I></b> La PIV1-a difino estas iom nebula: 
«<i>2</i> Malgranda streko hokforma en la skribo, en la muziknotoj: <i>la 
hoketo super ŭ</i>» [PIV1]. Esperanto, uzanta hoketon en sia skribo, 
bezonas precizajn terminojn por distingi tiujn supersignojn. Oni povus uzi 
adjektivajn precizigilojn: <i>arka, ronda hoketo</i> kontraste al <i>angula, 
kojna hoketo</i>; aŭ, laŭ la Teĥa modelo, «v-hok(et)o» kaj 
«u-hok(et)o». <p><i>Angle:</i> hacek, caron; breve <p>1996-02-29 <p><hr> 
<b><a name="HOKO">hok·o</a></b> —<p>Programa aŭ aparata rimedo, 
provizita de la projektistoj por faciligi postajn funkcietendojn. <p>Ekz-e 
en <a href="E.html#EMAKSO">Emakso</a> ĉiu iom grava funkcio disponigas 
plurajn hokojn — funckcivariablojn kiujn ĝi vokas je certaj stadioj de sia 
plenumo. <p><i>Angle:</i> hook <br><i>Ruse:</i> ловушка <p>2000-06-17 
<p><hr> <b><a name="HOMA-LINGVO">hom·a lingv·o</a></b> —<p>Neformala 
lingvo funkcianta kiel ĉefa rimedo de interhoma komunikado; ĉia etnolingvo 
aŭ Esperanto. Kp <a href="LI.html#LINGVO">lingvo</a>, <a 
href="F.html#FORMALA-LINGVO">formala lingvo</a>. <p><i>Angle:</i> natural 
language <br><i>Ruse:</i> естественный язык <p>1996-02-29 
<p><hr> <b><a name="HOMA-KOMPUTILA-INTERFACO">homa-komput·il·a 
inter·fac·o</a></b> —<p>Ĉia rimedo ebliganta <a 
href="I.html#INTERAGADO">interagadon</a> de <a href="U.html#UZULO">uzulo</a> 
kun <a href="KO.html#KOMPUTILO">komputilo</a>; ekz-e <a 
href="KO.html#KOMANDLINIA-INTERFACO">komandlinia interfaco</a>, <a 
href="F.html#FENESTROSISTEMO">fenestrosistemo</a>, <a 
href="G.html#GRAFIKA-UZULINTERFACO">grafika uzulinterfaco</a>, <a 
href="V.html#VIRTUALA-REALO">virtuala realo</a>. Kp <a 
href="F.html#FASADO">fasado</a>. <p><i>Angle:</i> human-computer interface 
<br><i>Ruse:</i> человеко-машинный интерфейс 
<p>1996-02-29 <p><hr> <b><a name="HOMOMORFA">homomorf·a</a></b> 
—<p><I><img src="BILDOJ/mat.gif" align="bottom" alt="Mat.:"></I> Algebra 
(aŭ logika, topologia ktp) strukturo <em>B</em> estas homomorfa al samspeca 
strukturo <em>A</em>, se ekzistas <a href="H.html#HOMOMORFIO">homomorfio</a> 
<em>h:A→B</em>; ekz-e en <a href="SI.html#SIMULADO">simulado</a>, la <a 
href="ME.html#MODELO-1">modelo</a> estas homomorfa bildo de la reala procezo 
aŭ sistemo. <p><i>Angle:</i> homomorphic <br><i>Ruse:</i> 
гомоморфный <p>1996-02-29 <p><hr> <b><a 
name="HOMOMORFIO">homomorfi·o</a></b> —<p><I><img src="BILDOJ/mat.gif" 
align="bottom" alt="Mat.:"></I> <a href="JX.html#JxETO">Ĵeto</a> el algebra 
(aŭ logika, topologia ktp) strukturo <em>A</em> al samspeca strukturo 
<em>B</em>, respektanta la karakterizajn ecojn de la koncernaj strukturoj. 
Ekz-e, estu <em>A</em> kaj <em>B</em> du <a 
href="DO.html#DUONGRUPO">duongrupoj</a> kun la <a 
href="O.html#OPERACIO">operacioj</a> <em>¤</em> kaj <em>∗</em> resp.; tiam 
ĵeto <em>f: A→B</em> estas homomorfio se por ĉiuj <em>x, y</em> el <em>A</em> 
<p align="center"><em>f(x¤y) = f(x)∗f(y) </em></p><p>En la teorio pri 
<a href="F.html#FORMALA-LINGVO">formalaj lingvoj</a> estas studataj 
homomorfioj de liberaj <a href="ME.html#MONOJDO">monojdoj</a>. Estu 
<em>S</em> kaj <em>D</em> finiaj <a href="SI.html#SIGNARO">signaroj</a>, kaj 
estu <em>h: S→D<sup>*</sup></em> ĵeto bildiganta la <a 
href="SI.html#SIGNO-1">signojn</a> de <em>S</em> per ĉenoj de signoj el 
<em>D</em>. La ĵeton <em>h</em> oni povas pluigi sur la aron 
<em>S<sup>*</sup></em> difinante <em>h(Λ)=Λ</em> (vd <a 
href="V.html#VAKUO">vakuo</a>) kaj <em>h(va)=h(v)h(a)</em> por <em>a∈S</em> 
kaj <em>v∈S<sup>*</sup></em>; tiam <em>h</em> iĝas homomorfio de la libera 
monojdo <em>S<sup>*</sup></em> al la libera monojdo <em>D<sup>*</sup></em>. 
Simile difineblas <a href="H.html#HOMOMORFA">homomorfaj</a> lingvoj: se <em>L</em> 
estas <a href="F.html#FORMALA-LINGVO">formala lingvo</a> super <em>S</em>, 
tiam ĝia homomorfiaĵo 
<p 
align="center"><em>L′ = h(L) = { h(v) | v∈L } </em></p><p>Simile, 
la homomorfia fontaĵo <em>L″</em> de aro <em>L′⊆D<sup>*</sup></em> estas 
<p 
align="center"><em>L″ = { v | h(v)∈L′ } </em></p><p><p><b><I>Noto.</I></b> 
Vd <a href="ME.html#MORFIO">morfio</a>. <p><i>Angle:</i> homomorphism 
<br><i>Ruse:</i> гомоморфизм <p>1996-02-29 <p><hr> <b><a 
name="HOMONIMIGO">homonim*ig·o</a></b> —<p>Maniero atribui al unu sama <a 
href="SI.html#SIMBOLO">simbolo</a> plurajn signifojn por indiki diversajn <a 
href="PR.html#PROCEDURO">procedurojn</a> aŭ <a 
href="KO.html#KONSTANTO">konstantojn</a>; la fakte subkomprenata objekto 
determiniĝas per la kunteksto (ekz-e per la tipoj de la argumentoj en la 
okazo de homonima <a href="O.html#OPERACISIMBOLO">operacisimbolo</a>). Tiel 
la operacisigno <em>+</em> havas en Paskalo almenaŭ 6 signifojn (laŭ la 
tipoj: entjera — reela — ara; laŭ la <a 
href="LO.html#LOKNOMBRO">loknombro</a>: unuloka kaj duloka). 
<p><b><I>Noto.</I></b> «<b>homonim*o</b>. Vorto, kiu havas la saman formon 
kiel alia, sed malsaman sencon» [PIV1]. <p><i>Angle:</i> polymorphism, 
overloading <br><i>Ruse:</i> полиморфизм, перегрузка 
<p>1996-02-29 <p><hr> <b><a name="HORIZONTALA-FORMATO">horizontal*a 
format·o</a></b> [<a href="BIB.html#Jel">Jel</a>] — <p><I><img 
src="BILDOJ/libroj.gif" align="bottom" alt="Lib.:"></I> Tia aranĝo de <a 
href="PR.html#PRINTAJxO">printaĵo</a>, ke la pli longa rando de la paĝo 
estas horizontala. Kp <a href="V.html#VERTIKALA-FORMATO">vertikala 
formato</a>. <p><i>Angle:</i> landscape 
<br><i>France:</i>  format horizontal 
<br><i>Germane:</i>  Querformat <br><i>Ruse:</i> альбомная 
ориентация <p>1996-02-29 <p><hr> <b><a 
name="HORIZONTALO">horizontal*o</a></b> [<a href="BIB.html#Rei87">Rei87</a>], 
linio — <p>La <em>k</em>-a horizontalo de <em>m×n</em>-<a 
href="M.html#MATRICO">matrico</a> <em>a</em> estas <em>n</em>-opo de la 
matricanoj kies unua <a href="I.html#INDICO">indico</a> egalas al <em>k</em>: 
<p 
align="center"><em>(a<sub>k1</sub>, a<sub>k2</sub>, …, a<sub>kn</sub>)</em></p><p>Kp 
<a href="V.html#VERTIKALO">vertikalo</a>. <p><i>Angle:</i> row 
<br><i>Ruse:</i> строка <p>1996-02-29 <p><hr> <b><a 
name="HORLOGxO">horloĝ*o</a></b> —<p>Aranĝaĵo por mezurado aŭ indikado 
de la kuranta tempo aŭ daŭro (ekz-e <a href="N.html#NOMBRILO">nombrilo</a> 
kalkulanta <a href="T.html#TIKTAKO">tiktakojn</a>). Horloĝo uzeblas por 
interrompi plenumadon de procezo post indikita tempodaŭro, por dati 
dosierregistradojn ktp. <p><b><I>Noto.</I></b> Por eviti konfuzon kun <a 
href="T.html#TAKTILO">taktilo</a> oni povas diri «astronomia horloĝo» aŭ 
«realtempa horloĝo». <p><i>Angle:</i> timer, clock 
<br><i>France:</i>  horloge temps réel 
<br><i>Germane:</i>  Uhr, Zeitgeber <br><i>Ruse:</i> таймер 
<p>1996-02-29 <p><hr> <b><a name="HTML">HTML</a></b>, HiperTeksta MarkLingvo 
— <p>La interna <a href="PR.html#PREZENTO">prezento</a> de <a 
href="H.html#HIPERTEKSTO">hipertekstoj</a>, uzata en <a href="W.html#WWW">WWW</a>. 
<p>Vd <i><a class="fora" target="_top" 
href="http://www.w3.org/TR/WD-html40-970708/cover.html" >HTML 4.0 draft 
specification</a></i> (aprobita je 1987-12-18); <a class="fora" target="_top" 
href="http://www.boutell.com/faq/#authoring" >Respondaron pri HTML</a> 
(anglalingvan), kaj tre belan <i><a class="fora" target="_top" 
href="http://WWW.grr.ulaval.ca/grrWWW/manuel/manuelhtml.html" >Manuel 
illustré sur HTML</a></i>. <p>En Esperanto: <a class="fora" target="_top" 
href="http://purl.oclc.org/net/bertilow?d=html/index.htm" >Esperanto kaj 
HTML</a> de <i>Bertilo Wennergren;</i> <a class="fora" target="_top" 
href="http://www.esperanto.se/htmlkurso/" >Enkonduko al HTML</a> de <i>Franko 
Luin;</i> <a class="fora" target="_top" 
href="http://www.phon.ucl.ac.uk/home/wells/html-ttt.htm" >Prelego de John 
Wells</a>. <p><i>Angle:</i> HTML, Hypertext Markup Language <p>1998-02-20 
<p><hr><a href="HX.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>