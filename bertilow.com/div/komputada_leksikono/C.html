<html><head> 
<title>Komputada Leksikono: C</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="CX.html"><img src="BILDOJ/suben.gif" alt="Sekvan paĝon! " 
align="bottom"></a><a href="B.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h1>C —</h1> 
<ol> 
<li> La 3a litero de la alfabeto de Esperanto. 
<li> Roma cifero (100). 
<li> Deksesuma cifero kies dekuma valoro estas 12. 
<li> <I><img src="BILDOJ/mat.gif" align="bottom" alt="Mat.:"></I> Simbolo de 
la aro de ĉiuj kompleksaj nombroj (ℂ). 
<li> (c) Mallongigo de la <a href="O.html#ONOPREFIKSO">onoprefikso</a> 
<i>centi-,</i> indikanta centonojn. 
</ol> 
<p>(2) <b><a name="C-2">C</a></b> (prononcu <i>co</i>) — <p>Ĝeneralcela 
<a href="PR.html#PROGRAMLINGVO">programlingvo</a> apartenanta al la 
posteularo de <a href="AL.html#ALGOL">ALGOL</a>-60, unue ellaborita de 
<i>Dennis Ritchie</i> <em>[ˈrɪʧɪ]</em> ĉe <i>Bell-</i>Laboratorioj en 
1972 kiel sistemprogramada lingvo por <a href="U.html#UNIKSO">Unikso</a>. 
Nuntempe C estas unu el la plej disvastigitaj sistemprogramadaj lingvoj. 
<p><a href="R.html#RESPONDARO">Respondaro</a> pri C troveblas ĉe <a 
class="fora" target="_top" 
href="http://www.cis.ohio-state.edu/hypertext/faq/bngusenet/comp/lang/c/top.html" 
>http://www.cis.ohio-state.edu/hypertext/faq/bngusenet/comp/lang/c/top.html</a>. 
Vd ankaŭ <a class="fora" target="_top" href="http://www.lysator.liu.se/c/" 
>http://www.lysator.liu.se/c/</a>. <p>Projekto de ISO-normo pri C++ 
troveblas ĉe <a class="fora" target="_top" 
href="http://www.maths.warwick.ac.uk/c++/pub/" 
>http://www.maths.warwick.ac.uk/c++/pub/</a>. <p><a href="PRI-C.html"><img 
src="BILDOJ/detaloj.gif" alt="Detaloj" border=0></a> 
<p>1996-02-29 <p><hr> <b><a name="CEDILO">cedil·o</a></b> [PIV1] — 
<p>Naturisma nomo por <a href="Z.html#ZOETO">zoeto</a>. <p>1996-11-03 
<p><hr> <b><a name="CELA-ARO">cel·a ar·o</a></b>, celaro — <p>Vd ĉe <a 
href="JX.html#JxETO">ĵeto</a>. <p><i>Angle:</i> target set, codomain 
<br><i>France:</i>  ensemble d'arrivée 
<br><i>Germane:</i>  Wertbereich, Zielmenge <br><i>Ruse:</i> область 
значений функции <p>1996-02-29 <p><hr> <b><a 
name="CELDOSIERO">cel·dosier·o</a></b> —<p>Vd ĉe <a 
href="P.html#PASO">paso</a>. <p><i>Angle:</i> output file, target file 
<br><i>Ruse:</i> выходной файл <p>1996-02-29 <p><hr> <b><a 
name="CELKODO">cel·kod·o</a></b> —<p>Speco de <a 
href="M.html#MASxINLINGVO">maŝinlingvo</a> por prezenti rezulton de 
programtraduko; tiu rezulta formo de la tradukita program(modul)o. 
<p><i>Angle:</i> object code <br><i>Ruse:</i> объектный код 
<p>1996-02-29 <p><hr> <b><a name="CELKOMPUTILO">cel·komput·il·o</a></b> 
[<a href="BIB.html#KKV">KKV</a>] — <p>La <a 
href="KO.html#KOMPUTILO">komputilo</a> por kiu estas destinita produktata <a 
href="PR.html#PROGRAMARO">programaro</a>; speciale, komputilo sur kiu 
ruliĝos tradukata programo (vd <a href="I.html#ILKOMPUTILO">ilkomputilo</a>, 
<a href="G.html#GASTTRADUKILO">gasttradukilo</a>). <p><i>Angle:</i> target 
machine <br><i>Ruse:</i> выходная машина, целевая 
машина, объектная машина <p>1996-02-29 <p><hr> <b><a 
name="CELLINGVO">cel·lingv·o</a></b> [<a href="BIB.html#KKV">KKV</a>] — 
<p>La <a href="LI.html#LINGVO">lingvo</a> en kiun traduko estas farata. Kp <a 
href="F.html#FONTLINGVO">fontlingvo</a>. <p><i>Angle:</i> target language, 
object language <br><i>Ruse:</i> выходной язык <p>1996-02-29 
<p><hr> <b><a name="CELMODULO">cel·modul·o</a></b>, objektmodulo — 
<p>∏ Programmodulo post la prilaboro per <a 
href="T.html#TRADUKILO">tradukilo</a> (interalie per <a 
href="AP.html#ASEMBLILO">asemblilo</a>), taŭga por plua traktado per <a 
href="B.html#BINDILO">bindilo</a>, <a href="SX.html#SxARGILO">ŝargilo</a> 
aŭ por registrado en celmodula biblioteko. <p><b><I>Noto.</I></b> La konfuzo 
inter «cel» kaj «objekt» venas el la angla. <p><i>Angle:</i> object 
module <br><i>Ruse:</i> объектный модуль <p>1996-02-29 
<p><hr> <b><a name="CELPROGRAMO">cel·program·o</a></b> [<a 
href="BIB.html#KKV">KKV</a>] — <p>∏ <a href="C.html#CELMODULO">Celmodulo</a>. 
<p><i>Angle:</i> target program, object program 
<br><i>Germane:</i>  Zielprogramm <br><i>Ruse:</i> выходная 
программа <p>1996-02-29 <p><hr> <b><a 
name="CENTRIGI">centr*ig·i</a></b> —<p><I><img src="BILDOJ/libroj.gif" 
align="bottom" alt="Lib.:"></I> <a href="AP.html#ARANGxI">Aranĝi</a> la 
eligata(j)n <a href="LI.html#LINIO-1">linio</a>(j)n centre inter la 
maldekstra kaj la dekstra marĝenoj, ekz-e 
<p align="center">ĉi tiel.</p><p>Oni ofte centrigas la ĉapitrotitolojn, 
aŭtorindikojn, matematikajn formulojn ktp. Normala teksta <a 
href="R.html#REDAKTILO">redaktilo</a> devas disponigi specialajn komandojn 
por centrigo. <p><b><I>Noto.</I></b> PIV1 difinas <dfn>centri</dfn> kiel 
verbon transitivan (kun ekzemploj Zamenhofaj); PV donas por tiu senco kaj 
<i>centri,</i> kaj <i>centrigi,</i> ambaŭ kun Z. Ni preferas la formon 
<i>centrigi,</i> ĉar tio estas pli kohera kun la aliaj tekstoprilaboraj 
operacioj: dekstremigo, suprigo, kursivigo, marĝenigo — kaj 
<i>centrigo.</i> Tiu formo estas tutcerte ĝusta gramatike: 
<p align="center">centro → centra → centrigi.</p><p>Ke Zamenhof uzis 
<i>centri</i> kun la senco transitiva estas bedaŭrinda fakto, kiu faras la 
verbon <i>centrigi</i> dusenca, depende je tio, ĉu oni derivas ĝin el 
adjektivo (kiel mi preferas), aŭ el la transitiva <i>centri</i>. Plej bone 
estus preferi la statan sencon de «centri», kiu ankaŭ estas ĝusta laŭ la 
eladjektiva derivo: 
<p align="center">centri = esti centra: 
<br><i>ĉiuj titoloj perfekte centras.</i></p><p><p><i>Angle:</i> to center, 
centering <br><i>Ruse:</i> центрировать <p>1996-08-24 <p><hr> 
<b><tt><a name="CGI">CGI</a></tt></b> (de la angla <i>Common Gateway 
Interface</i>) — <p><I><img src="BILDOJ/retoj.gif" align="bottom" 
alt="Retoj:"></I> Normo por plenumigi eksterajn programojn sur <a 
href="S.html#SERVILO">servilo</a> de <a href="T.html#TTT">TTT</a>. La 
eksteraj programoj estas nomataj «<a href="K.html#KLUZO">kluzoj</a>», ĉar 
ili funkcias kiel <a href="I.html#INTERFACO">interfaco</a> inter ekstera 
datumfonto kaj la servilo. <p>Simpla <a href="H.html#HTML">HTML</a>-teksto, 
bildigata de onia <a href="R.html#RETUMILO">retumilo</a> estas statika 
objekto, ĝi ekzistas en fiksita stato — teksta dosiero, kiu ne 
ŝanĝiĝas. Kontraste al tio, CGI-programo estas plenumata realtempe, tial 
ĝi povas liveri «dinamikan» informon. <p>Ekz-e, oni povus disponigi 
grandan <a href="D.html#DATUMBAZO">datumbazon</a> al la mondo tra la <a 
href="T.html#TTT">TTT</a>. Por tio oni kreas CGI-programon, kiun la TTT-<a 
href="D.html#DEMONO">demono</a> plenumados por transmeti la datumojn al la 
datumbaza serĉilo, por ricevi la rezultojn kaj por bildigi ilin al la 
kliento. Tio estas tipa ekzemplo de la «kluzo», el kiu fakte estiĝis la 
tuta CGI. <p>Aliflanke oni atentu, ke per CGI oni fakte disponigas al la 
tuta mondo la eblon ruli programon per onia komputa sistemo, kio necesigas 
specialan <a href="D.html#DATUMPROTEKTO">datumprotekton</a>. <p>Vd <a 
class="fora" target="_top" 
href="http://www.ast.cam.ac.uk/~drtr/cgi-spec.html" >CGI Specification</a>; 
ankaŭ ĉe <a class="fora" target="_top" 
href="http://hoohoo.ncsa.uiuc.edu/cgi" >NCSA</a> kaj <a class="fora" 
target="_top" href="http://WWW.Stars.com/cgi-bin/web-exe/Slide/CGI/0" 
>Stars</a>. <p>Kp <a href="S.html#SERVLETO">servleto</a>. <p>1996-02-29 
<p><hr> <b><a name="CIBERNETIKO">cibernetik·o</a></b> [PIV1] — <p><a 
href="K.html#KIBERNETIKO">Kibernetiko</a>. <p><i>Angle:</i> cybernetics 
<br><i>Ruse:</i> кибернетика <p>1996-02-29 <p><hr> <b><a 
name="CICERO">cicer·o</a></b> —<p>«<I><img src="BILDOJ/libroj.gif" 
align="bottom" alt="Lib.:"></I> Prestipo, kies grando estas 12-punkta, kaj 
servas kiel unuo de tipografia mezuro por la pli grandaj tipoj: <i>kvarcicera 
tipo</i>» [PIV1]. <p>Vd <a href="T.html#TIPARA-GRADO">tipara grado</a>. 
<p><b><I>Rim.</I></b>  La nomo «cicero» precipe taŭgas por la mezurunuo 
uzata en la kontinenta Eŭropo (4.5108 mm); la Anglalingvuja <a 
href="P.html#PIGO">pigo</a> (angle <i>pica</i>) havas similan rolon, sed 
estas iomete malpli granda. Vd <a href="PR.html#PUNKTO-2">punkto</a>. 
<p><i>Angle:</i> cicero; pica 
<br><i>France:</i>  cicéro 
<br><i>Germane:</i>  (grobe) Cicero <br><i>Ruse:</i> цицеро 
<p>1996-02-29 <p><hr> <b><a name="CIFERA-KLAVARO">cifer·a 
klav·ar·o</a></b> —<p><a href="N.html#NOMBRA-KLAVARO">Nombra 
klavaro</a>. <p>1996-02-29 <p><hr> <b><a 
name="CIFERECA">cifer·ec·a</a></b> [<a href="BIB.html#KKV">KKV</a>, <a 
href="BIB.html#Cab">Cab</a>] — <p>Rilata al, operacianta per <a 
href="C.html#CIFERECA-PREZENTO">cifereca prezento</a> (kontraste al la <a href="AL.html#ANALOGA">analoga</a>). 
<p><b><I>Rim.</I></b>  Vd ankaŭ <a href="B.html#BIT-">bit-</a>. 
<p><b><I>Noto.</I></b> Iuj [<a href="BIB.html#RTA84">RTA84</a>] preferas havi 
specialan terminon <s><dfn>diĝita</dfn></s>: 
<blockquote> 
Dum la adjektivo <dfn>cifereca</dfn> rilatas al informoj prezentataj per 
<dfn>ciferoj</dfn> (ekz-e, indikatoro), <i>diĝita</i> estas pli ĝenerala 
nocio. Ekz-e, en ordinara komputilo aŭ neanaloga cirkvito la informo fluas 
ne en cifera, sed en diĝita formo. La ciferoj aperas nur en la finŝtupo. 
</blockquote> 
Tiu obĵeto ne estas senriproĉa. La sufikso <i>-ec</i> estas enŝovita 
ĝuste por fari la aludatan distingon (ne tre gravan, ja la angla kaj la rusa 
ĝin malatentas; sed la sufikso nepre bezonatas en <dfn>ciferecigi</dfn>): 
<dfn>cifereca</dfn> estas io esence ekvivalenta al ciferoj, sed ne nepre 
cifera. Se la koncerna indikatoro montrus la rezulton analoge, per nadlo, ĉu 
ĝi estus <i>nadla</i> aŭ <i>nadleca?</i> Iuj uzas <i>diĝita</i> adjektive 
kaj <s><a href="K.html#KARAKTRO">karaktro</a></s> substantive; tio estas 
nesistema. — Estas ankaŭ aliaj fakuloj, kiuj konfuzas ciferojn, nombrojn 
kaj numerojn, kaj diras <i>numera</i> [laŭ la angla mistermino 
<i>numeric(al) control,</i> vd <a href="C.html#CIFERECA-STIRADO">cifereca 
stirado</a>]. <p>Nedezirinda sekvo de la adopto de <i>diĝita</i> estus, ke 
per retroderivado oni povus erare pensi, ke «cifero» en Esperanto estas 
«<s>diĝito</s>». <p><i>Angle:</i> digital, numeric(al) 
<br><i>Pole:</i>  cyfrowy <br><i>Ruse:</i> цифровой <p>1996-10-09 
<p><hr> <b><a name="CIFERECA-KOMPUTILO">cifer·ec·a komput·il·o</a></b> 
—<p>Komputilo kiu traktas datumojn en <a href="C.html#CIFERECA-PREZENTO">cifereca 
prezento</a>. <p><i>Angle:</i> digital computer <br><i>Ruse:</i> 
цифровая ВМ <p>1996-02-29 <p><hr> <b><a 
name="CIFERECA-PREZENTO">cifer·ec·a prezent·o</a></b> —<p><a 
href="PR.html#PREZENTO">Prezento</a> per finia <a 
href="SI.html#SIGNARO">signaro</a>, t.e. indikado de unu el finia nombro da 
alternativoj per <a href="SI.html#SIGNO-1">signo</a> aŭ grupo de signoj 
(matematike tio ekvivalentas al <a href="C.html#CIFERO">ciferoj</a>, vd <a 
href="KO.html#KODO-1">kodo</a>). <p><i>Angle:</i> digital representation 
<br><i>Ruse:</i> цифровое представление <p>1996-02-29 
<p><hr> <b><a name="CIFERECA-STIRADO">cifer·ec·a stir·ad·o</a></b> 
—<p>Teĥnologio koncernanta la aplikon de komputiloj por stirado de 
industriaj procezoj, ekz-e por stiri diversajn ilmaŝinojn. La stirado estas 
farata konforme al <a href="C.html#CIFERECA">ciferecaj</a> datumoj (ekz-e 
prezentantaj la koordinatojn de la ilmaŝinaj <a 
href="O.html#ORGANO">organoj</a>). La datumoj estas traktataj per komputilo 
kaj registrataj sur konvena <a href="D.html#DATUMPORTILO">datumportilo</a>, 
uzota de la ilmaŝino. Kp <a 
href="KO.html#KOMPUTILIZITA-FABRIKADO">komputilizita fabrikado</a>. 
<p><i>Angle:</i> numerical control 
<br><i>Germane:</i>  numerische Steuerung 
<br><i>France:</i>  commande digitale <br><i>Ruse:</i> ЧПУ, 
числовое программное управление <p>1996-02-29 
<p><hr> <b><a name="CIFERECIGILO">cifer·ec·ig·il·o</a></b> [<a 
href="BIB.html#Pfei">Pfei</a>] — <p>Aparato aŭ programo por <a 
href="KO.html#KONVERTO">konverto</a> de <a 
href="AL.html#ANALOGA">analogaj</a> datumoj (ekz-e <a 
href="G.html#GRAFIKA">grafikaj</a>, vd <a href="SI.html#SKANILO">skanilo</a>) 
en <a href="DI.html#DISKRETA">diskretajn</a> (<a 
href="C.html#CIFERECA">ciferecajn</a>); kp <a 
href="R.html#RASTRUMIGILO">rastrumigilo</a>, <a 
href="DI.html#DISKRETIGO">diskretigo</a>. <p><i>Angle:</i> A/D converter, 
analog-to-digital converter, digitizer, quantitizer 
<br><i>France:</i>  numériseur <br><i>Ruse:</i> 
аналого-цифровой преобразователь, АЦП 
<p>1996-10-21 <p><hr> <b><a name="CIFERO">cifer*o</a></b> 
—<p>«Skribsigno de nombroj: arabaj (1, 2, 3 ktp), romanaj (I, II, V, X 
ktp)» [PIV1]. <p>Por la nombroj en la <a 
href="D.html#DEKSESUMA-NOMBROSISTEMO">deksesuma nombrosistemo</a> (tre grava 
en komputado), krom la dek <a href="E.html#EUxROPA-CIFERO">Eŭropaj 
ciferoj</a> estas uzataj la <a href="LI.html#LITERO">literoj</a><tt> A, B, C, 
D, E, F</tt>. 
<p><b><I>Rim.</I></b>  La termino <a href="AP.html#ARABA-CIFERO">araba 
cifero</a> estas konfuziva. Pri la anoj de la sekvenco 1, 2, 3… oni prefere 
diru <a href="E.html#EUxROPA-CIFERO">Eŭropa cifero</a>. Vd <a 
href="N.html#NUMERALO">numeralo</a>, <a href="N.html#NOMO">nomo</a>, <a 
href="SI.html#SIGNO-1">signo</a>, <a href="B.html#BITO-1">bito</a>, <a 
href="RI.html#ROMANA">Rom(an)a</a>, <a href="C.html#CIFERECA">cifereca</a>, <a 
href="M.html#MAJUSKLA-CIFERO">majuskla cifero</a>, <a 
href="ME.html#MINUSKLA-CIFERO">minuskla cifero</a>. <p>Ankaŭ la PIV-aj nomo 
kaj ekzemplo pri la <a href="RI.html#ROMANA">Rom(an)aj</a> ciferoj estas 
kritikindaj. <p><i>Angle:</i> digit 
<br><i>France:</i>  chiffre 
<br><i>Hispane:</i>  cifra 
<br><i>Germane:</i>  Ziffer 
<br><i>Itale:</i>  cifra <br><i>Ruse:</i> цифра <p>1996-02-29 <p><hr> 
<b><a name="CIKLA-LISTO">cikl·a list·o</a></b>, ringa listo — <p><a 
href="LI.html#LIGILLISTO">Ligillisto</a> kies lasta ano referencas la unuan. 
<p><i>Angle:</i> circular list <br><i>Ruse:</i> кольцевой 
список <p>1996-02-29 <p><hr> <b><a name="CIKLA-SxOVO">cikl·a 
ŝov·o</a></b>, ringa ŝovo — <p>Vd <a href="SX.html#SxOVO">ŝovo</a>. 
<p><i>Angle:</i> circular shift, cyclic shift, end-around shift 
<br><i>France:</i>  décalage circulaire [cyclique] 
<br><i>Germane:</i>  Umlaufverschiebung, Ringschieben <br><i>Ruse:</i> 
циклический сдвиг <p>1996-02-29 <p><hr> <b><a 
name="CIKLO">cikl*o</a></b> — 
<ol> 
<li> En <a href="G.html#GRAFEO">grafeo</a>, <a 
href="CX.html#CxENO-2">ĉeno</a> kondukanta de <a 
href="V.html#VERTICO">vertico</a> al ĝi mem; en <a 
href="S.html#SENDIREKTA-GRAFEO">sendirekta grafeo</a> tiu <a 
href="V.html#VOJO">vojo</a> devas pasi tra alia vertico, en <a 
href="DI.html#DIREKTA-GRAFEO">direkta grafeo</a> eblas unuverticaj cikloj. 
<p><dfn>Simpla ciklo</dfn> estas ciklo en kiu ĉiuj verticaperoj, krom la 
komenca kaj la fina, estas malegalaj. En direkta grafeo oni povas konsideri 
<dfn>senorientajn ciklojn</dfn> (por kiuj la eĝdirekto ne estas atentata), 
kaj <dfn>orientitajn ciklojn</dfn> (en kiuj ĉiu eĝo estas trapasata laŭ 
ĝia direkto). 
<li> Estu <em>m, n</em> <a href="N.html#NATURA-NOMBRO">naturaj nombroj</a>, 
<em>m≥n</em>; tiam «<em>n</em>-elementa ciklo» estas tia <a 
href="P.html#PERMUTAJxO">permutaĵo</a> de <em>{ 1, … m }</em> ke <UL> 
<li> <em>f</em> havas ekzakte <em>m−n</em> <a 
href="F.html#FIKSITA-PUNKTO">fiksitajn punktojn</a>; 
<li> ekzistas ununura <em>a</em> tia, ke <em>f(a)&lt;a</em>. </UL> 
</ol> 
Kp <a href="I.html#ITERACIO">iteracio</a>, <a href="M.html#MASxO">maŝo</a>. 
<p><i>Angle:</i> cycle <br><i>Ruse:</i> цикл <p>1996-02-29 <p><hr> <b><a 
name="CIMO">cim*o</a></b> [<a href="BIB.html#Jel">Jel</a>] — <p><img 
src="BILDOJ/cimo.gif" align="right" alt="butono kun cimo"> Ĵargona vorto por 
<a href="E.html#ERARO">eraro</a>, programa fuŝo (neevitebla tradukprunto el 
la angla). <p><i>Angle:</i> bug <br><i>Ruse:</i> дырка, жук, лажа 
<p>1996-02-29 <p><br clear=all><hr> <b><a 
name="CIRKUMFLEKSO">cirkumfleks*o</a></b> — 
<ol> 
<li> <i>(Fonetiko:)</i> Tona akcento en la klasika greka 
(leviĝanta-falanta), serba-kroata (falanta-leviĝanta), sveda k.a. lingvoj, 
grafike indikata per <a href="CX.html#CxAPELO">ĉapelo</a>, <a 
href="T.html#TILDO">tildo</a> aŭ supersigna arketo. 
<li> <I><img src="BILDOJ/evi.gif" align="middle" alt="Evitinde"></I> <I><img 
src="BILDOJ/libroj.gif" align="bottom" alt="Lib.:"></I> <a 
href="CX.html#CxAPELO">Ĉapelo</a>: «Supersigno, kun formo de akuta kaj 
malakuta angulo, kiun oni uzas por ŝanĝi la sonon de kelkaj vokaloj aŭ 
konsonantoj» [PIV1]. <p><img src="BILDOJ/cirkum.gif" align="right" 
alt="[Grekaj supersignoj cirkumfleksaj]"> Fakte tiu difino estas francaĵo: 
en la greka oni uzas ankaŭ aliajn signojn por indiki la cirkumfleksan akcenton. 
</ol> 
<p><i>Angle:</i> circumflex 
<br><i>Germane:</i>  Zirkumflex, steigend-fallender Akzent <br><i>Ruse:</i> 
циркумфлекс, облегчённое ударение <p>1996-04-07 
<p><br clear=all><hr> <b><a name="CIRKVITKARTO">cirkvit·kart·o</a></b> [<a 
href="BIB.html#MMES">MMES</a>] — <p>En mikrokomputilo, ŝanĝebla panelo 
sur kiu estas muntita cirkvitaro kun la <a href="B.html#BORNO">bornoj</a> 
necesaj por konektado en ĉasia <a href="K.html#KARTINGO">kartingo</a>. 
<p><i>Angle:</i> circuit board, circuit card 
<br><i>France:</i>  carte, plaque 
<br><i>Germane:</i>  Karte, Leiterplatte <br><i>Ruse:</i> монтажная 
плата <p>1996-02-29 <p><hr> <b><a name="CIRKVITO">cirkvit*o</a></b> 
—<p>«La vojo, laŭ kiu kurento povas cirkuli: <i>fermita, malfermita 
cirkvito; interna, ekstera, cirkvito, paralelaj, seriaj 
cirkvitoj</i> (…)» [PIV1]. <p><i>Angle:</i> circuit <br><i>Ruse:</i> 
схема <p>1996-02-29 <p><hr> <b><a name="CITILO">cit·il*o</a></b> 
—<p><I><img src="BILDOJ/libroj.gif" align="bottom" alt="Lib.:"></I> «Ĉiu 
el la duopaj skribaj aŭ tipografiaj signoj uzataj por limsigni citaĵon» 
[PIV1]. <p>Oni distingas citilojn <dfn>surliniajn</dfn> («…») kaj 
<dfn>eksterliniajn</dfn>. Ĉi-lastaj povas esti unustrekaj (‘…’) aŭ 
dustrekaj (“…”), sencumhavaj (6-citiloj, 9-citiloj) aŭ sensencumaj 
(rektaj, <a href="GX.html#GxIRAFORELOJ">ĝiraforeloj</a>: <tt>"…"</tt>). En 
komputado citiloj servas por prezenti tekstajn <a 
href="LI.html#LITERALO">literalojn</a>: <a 
href="SI.html#SIGNOCxENO">signoĉenojn</a> kaj <a 
href="SI.html#SIGNO-1">signojn</a>. Kp <a 
href="AP.html#APOSTROFO">apostrofo</a>, <a href="C.html#COLSIGNO">colsigno</a>. 
<p>La sencumhavajn citilojn iuj nacioj (ekz-e la germanoj) plu turnas enen 
(historie tiu tradicio estas pli antikva), aliaj (la francoj, la rusoj), 
eksteren. Tial preferindas diri «supra 66-citilo», «duobla plio-citilo» 
ol resp. «malferma superlinia citilo» kaj «ferma surlinia citilo». Pli 
kompleta kaj sennaciigita nomaro troveblas en la priskribo de Unikodo (<a 
href="UNIKODO.html#Kelkaj-gravaj-signoj-tipografiaj">Kelkaj gravaj signoj 
tipografiaj</a>). <p><i>Angle:</i> quote, quotation mark 
<br><i>Germane:</i>  Anfürunszeichen, Gänsefüßchen <br><i>Ruse:</i> 
кавычка <p>1996-09-10 <p><hr> <b><tt><a 
name="COBOL">COBOL</a></tt></b> <em>[ˈkoŭbɔl]</em>, Kobolo — <p><a 
href="PR.html#PROGRAMLINGVO">Programlingvo</a> por ekonomiaj problemoj; ĝi 
havas riĉan esprimilaron por dosiertraktado kaj simbolaron imitantan la 
anglan lingvon (vd <a href="SI.html#SINTAKSA-SUKERO">sintaksa sukero</a>). 
<p>1996-02-29 <p><hr> <b><a name="CODOROM-LEGILO">codorom-leg·il·o</a></b> 
—<p><a href="LO.html#LUMDISKINGO">Lumdiskingo</a> por legi <a 
href="C.html#CODOROMO">codoromojn</a>. <p><i>Angle:</i> CD-ROM drive 
<br><i>Ruse:</i> проигрыватель, дисковод ПЗУ КД 
<p>1997-12-12 <p><hr> <b><a name="CODOROMO">codorom·o</a></b> [<a 
href="BIB.html#BT">BT</a>, <a href="BIB.html#Pt">Pt</a>] — <p><a 
href="N.html#NURLEGEBLA-KOMPUTILA-LUMDISKO">Nurlegebla komputila 
lumdisko</a>. <p><b><I>Noto.</I></b> Estetike kaj logike mi preferas la 
vorton «<a href="LO.html#LUMDISKO">lumdisko</a>», kiu havas plurajn avantaĝojn: 
<ol> 
<li> Ĝi klare indikas <i>diskon,</i> kiu estas la ĉefa vorto. Se temas pri 
muzika sondisko, la nura «disko» plej ofte estus sufiĉa. 
<li> «Lumdisko» estas pli belsona kaj ne pli longa ol <i>CD-ROM</i> (kaj je 
1 silabo pli mallonga ol «codoromo»). 
<li> Se oni bezonos precizigon, kontrastigon kontraŭ magneta aŭ vinila 
disko, oni havos sufiĉe sisteman familion. 
<li> Ĝi estas radikŝpara. 
</ol> 
La ĉefa avantaĝo de la termino «codoromo» estas, ke ĝi precize indikas 
specialan komerce gravan specon de <a href="LO.html#LUMDISKO">lumdisko</a>. 
Tamen oni ne povas garantii, ke morgaŭ la vortuzo ne ŝanĝiĝos, kaj ke oni 
nomos per la sama nomo alian specon de lumdiskoj. <p><i>Angle:</i> CD-ROM, 
compact disc read-only memory 
<br><i>France:</i>  CD ROM, cédérom, DOC (disc optique compact) 
<br><i>Germane:</i>  CD ROM <br><i>Ruse:</i> ПЗУ КД, 
постоянное запоминающее устройство на 
компакт-диске, “сидюк” <p>1997-08-02 <p><hr> <b><a 
name="COLO">col*o</a></b> —<p>«<i>1</i> Malnova mezurunuo de longo: 
<i>franca colo</i> (27 mm), <i>prusa colo</i> (2.61 cm), <i>rusa colo</i> 
(2.54 cm) … <i>2</i> Nuna mezurunuo de longo en Britujo (2.54 cm).» 
[PIV1] <p><i>Angle:</i> inch <br><i>Ruse:</i> дюйм <p>1996-02-29 <p><hr> 
<b><a name="COLSIGNO">col·sign·o</a></b> —<p><a 
href="GX.html#GxIRAFORELOJ">Ĝiraforeloj</a>, rekta dustreka <a 
href="C.html#CITILO">citilo</a> aŭ la sekundosigno <em>″</em>; Anglalingvuja 
simbolo de <a href="C.html#COLO">colo</a> (ekz-e <em>3.25″</em>-a disketo, t.e. 
«tri-kaj-kvaron-cola disketo»). <p><i>Angle:</i> inch sign, second sign 
<br><i>Ruse:</i> лапки, секунда <p>1996-02-29 <p><hr><a 
href="CX.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>