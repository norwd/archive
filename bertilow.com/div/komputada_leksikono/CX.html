<html><head> 
<title>Komputada Leksikono: Ch</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="D.html"><img src="BILDOJ/suben.gif" alt="Sekvan paĝon! " 
align="bottom"></a><a href="C.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h1>Ĉ —</h1> 
La kvara litero en la alfabeto de Esperanto; pri ĝiaj <a 
href="PR.html#PREZENTO">prezentoj</a> en ne-Esperantaj <a 
href="SI.html#SIGNARO">signaroj</a> vd <a 
href="LI.html#LITEROJ-DE-ESPERANTO">literoj de Esperanto</a>. 
<p><i>Angle:</i> latin letter c with circumflex <p>1996-01-21 <p><hr> <b><a 
name="CxAPDOSIERO">ĉap·dosier·o</a></b> —<p>En <a 
href="C.html#C-2">C</a>, surogato responda al <a 
href="DI.html#DIFINA-MODULO">difina modulo</a> de <a 
href="ME.html#MODULA">MODULA</a> kaj <a href="A.html#ADA">Ada</a>. La <a 
href="H.html#HIERARKIO">hierarkio</a> de ĉapdosieroj ne estas tiel precize 
reglamentita kiel en la du lastaj lingvoj, tial por ebligi nur partan 
retradukadon necesas mane verki <a 
href="ME.html#MUNTODOSIERO">muntodosieron</a> (aliflanke, tia muntado estas 
pli povuma; sed ankaŭ ĝi prezentas plian okazon por erari). 
<p><i>Angle:</i> header file <br><i>Ruse:</i> заголовочный 
файл <p>1998-12-06 <p><hr> <b><a name="CxAPELILO">Ĉapel·il·o</a></b> 
—<p>Komerce farita <a href="V.html#VERKILO">verkilo</a> por 
Esperanto-tekstoj sur <a href="I.html#IBM-PC">IBM-PC</a> kun <a 
href="V.html#VINDOZO">Vindozo</a> ekde la <a href="E.html#ELDONO">eldono</a> 
3.0. La <a href="H.html#HELPILO">helpilo</a> kaj <a 
href="DI.html#DIALOGO">dialogo</a> en Ĉapelilo estas tute en Esperanto. 
<p><a href="CXAPELIL.html#Pri-Cxapelilo"><img src="BILDOJ/detaloj.gif" 
alt="Detaloj" border=0></a> 
<p>1996-01-21 <p><hr> <b><a name="CxAPELO">ĉapel*o</a></b> —<p>La <a 
href="SI.html#SIGNO-1">signo</a><tt> ^ </tt>(<a 
href="AP.html#ASKIO">Askie</a> 94). <p>La ĉefa funkcio de ĉi tiu signo 
estas servi kiel <a href="DI.html#DIAKRITILO">diakritilo</a>: «Esperanto 
havas kvin ĉapelitajn literojn» [PIV1] (oni ne forgesu ankaŭ pri la sesa, 
Ŭ kun <a href="LO.html#LUNARKO">lunarko</a>!). Inter aliaj gramatikaj roloj 
de ĉapelo menciindas la <a href="C.html#CIRKUMFLEKSO">cirkumfleksa 
akcento</a> en la greka, indiko de forfalinta litero en la franca (kp la 
francan «fenêtre» kaj nian «fenestro»n). <p>Ĉapelo estas supersigno en 
multaj lingvoj, ekz-e Esperanto, franca, navaha, portugala, rumana, slovaka, 
slovena, vjetnama. Precipe riĉa je ĉapelitaj literoj estas la kimra, kie la 
ĉapelon povas surhavi la literoj <i>a e i o u w y</i> (longaj sonoj). 
<p>Pro la Askia mizero komputikistoj ofte (mis)uzas la ĉapelsignon por 
grafike prezenti alsupran sagon (ekz-e antaŭ <a 
href="SO.html#SUPRA-INDICO">supra indico</a>), <a 
href="SO.html#STIRSIGNO">stirsignon</a> (<tt>^c</tt> por<tt> Stir+c</tt>) 
ktp. <p>Kp <a href="H.html#HOKETO">hoketo</a>, <a 
href="DO.html#DUKORNO">dukorno</a>. <p><b><I>Noto.</I></b> En la rusa 
fakĵargono ĝi estas nomata «tegmento». Spuro de tiu rusa nomo troveblas 
ĉe Zamenhof: <i>la demando pri leteroj tegmentitaj</i> en lia cirkulero 
«Pri Neologismoj» (1906-11-22). <p><i>Angle:</i> hat, circumflex, caret 
<br><i>Ruse:</i> крыша <p>1996-10-06 <p><hr> <b><a 
name="CxAPO">ĉap*o</a></b> — 
<ol> 
<li> <a href="PR.html#PRIAJxO">Priaĵo</a>, helpa parto de <a 
href="DO.html#DOSIERO">dosiero</a>, mesaĝo aŭ registraĵo, situanta antaŭ 
ties informa parto. 
<li> <a href="P.html#PAGxOTITOLO">Paĝotitolo</a>. 
<li> Interfaco de proceduro, vd <a href="PR.html#PROCEDURCxAPO">procedurĉapo</a>. 
<li> <a href="I.html#ITERACICxAPO">Iteraciĉapo</a>. 
</ol> 
<p><b><I>Noto.</I></b> Iuj preferas «kapo»n, kiu pli similas la vorton de 
iuj naciaj lingvoj; tamen «kapo» ne estas taŭga kontrastvorto rilate al <a 
href="KO.html#KORPO-1">korpo</a> (ĉar ankaŭ la kapo kaj la piedoj estas 
partoj, membroj de la korpo, ne malpli ol <i>la trunko</i>). <p>Krome, 
<dfn>kapo</dfn> normale estas parto esenca, eble eĉ <i>ĉefa</i> (etimologie 
<i>ĉef-</i> parencas al <i>kapo</i>), kaj estas tute maltrafa nomi tiel 
ekz-e «vojan vestaĵon» surmetatan al retmesaĝo (kaj demetatan de antaŭ 
la legado). <p>Similajn obĵetojn elvokas tiusenca «titolo»; cetere, 
«titolo» povas esti parto de ĉapo (ekz-e en <a 
href="H.html#HTML">HTML</a>). <p><i>Angle:</i> header, heading 
<br><i>France:</i>  entête <br><i>Ruse:</i> шапка, заголовок 
<p>1996-12-03 <p><hr> <b><a name="CxARETO">ĉar*et·o</a></b> 
—<p>«Movebla parto de skribmaŝino, konsistanta ĉefe el kaŭĉuka 
cilindro, ĉirkaŭ kiu volviĝas la papero, kaj el la ĝin portanta ĉasio» 
[PIV1]; kp <a href="KR.html#KURSORO">kursoro</a>. <p><i>Angle:</i> carriage 
<br><i>Ruse:</i> каретка <p>1996-01-21 <p><hr> <b><a 
name="CxARETREVENO">ĉar·et·re·ven·o</a></b> —<p><a 
href="SO.html#STIRSIGNO">Stirsigno</a> de <a href="AP.html#ASKIO">Askio</a> 
(<i>CR,</i> 13) indikanta horizontalan malavancon de la printopozicio. 
Praktike ĉaretreveno ofte implicas ankaŭ <a 
href="LI.html#LINIAVANCO">liniavancon</a> (kp <a 
href="LI.html#LINIFINILO">linifinilo</a>), kvankam tio estas kontraŭnorma. 
<p><i>Angle:</i> carriage return 
<br><i>France:</i>  retour de chariot 
<br><i>Germane:</i>  Wagenrücklauf <br><i>Ruse:</i> возврат 
каретки <p>1998-07-29 <p><hr> <b><a 
name="CxEFDIAGONALO">ĉef·diagonal·o</a></b> —<p>En <a 
href="KR.html#KVADRATA-MATRICO">kvadrata matrico</a> <em>A</em> havanta la <a 
href="O.html#ORDO-3">ordon</a> <em>n</em>, la elementoj 
<em>(A[1,1], A[2,2], … A[n,n])</em>. Kp <a 
href="KO.html#KONTRAUxDIAGONALO">kontraŭdiagonalo</a>, <a 
href="KR.html#KROMDIAGONALO">kromdiagonalo</a>. <p><i>Angle:</i> main diagonal 
<br><i>Germane:</i>  Hauptdiagonale <br><i>Ruse:</i> главная 
диагональ <p>1998-08-16 <p><hr> <b><a 
name="CxEFDOSIERO">ĉef·dosier·o</a></b> —<p>Etalona <a 
href="DO.html#DOSIERO">dosiero</a> entenanta relative stabilan kaj ofte 
uzatan informon pri aplikkampo, kontraste al <a 
href="E.html#ENELIGA-DOSIERO">eneliga dosiero</a>, <a 
href="M.html#MALNETA-DOSIERO">malneta dosiero</a>, arkiva dosiero. 
<p><i>Angle:</i> master file 
<br><i>Germane:</i>  Hauptdatei, Stammdatei <br><i>Ruse:</i> основной 
файл <p>1996-01-21 <p><hr> <b><a 
name="CxEFELIGUJO">ĉef·el·ig·uj·o</a></b> —<p><a 
href="A.html#ABSTRAKTA">Abstrakta</a> dosiero por <a 
href="E.html#ELIGO">eligo</a>, en <a href="U.html#UNIKSO">Unikso</a> havanta 
la dosiernumeron 1, kiun eblas <a href="AL.html#ALIDIREKTI">alidirekti</a> al 
diversaj fizikaj <a href="DO.html#DOSIERO">dosieroj</a>, <a 
href="DI.html#DISPONAJxO">disponaĵoj</a> aŭ en la <a 
href="DO.html#DUKTO">dukton</a>, kaj kien la <a 
href="PR.html#PRAPROCEDURO">praproceduroj</a> sendas siajn eligaĵojn se 
mankas malimplica indiko pri uzenda dosiero. <p><i>Angle:</i> standard output 
<br><i>Ruse:</i> стандартный вывод <p>1998-07-31 <p><hr> 
<b><a name="CxEFENIGUJO">ĉef·en·ig·uj·o</a></b> —<p><a 
href="A.html#ABSTRAKTA">Abstrakta</a> dosiero por <a 
href="E.html#ENIGO">enigo</a>, en <a href="U.html#UNIKSO">Unikso</a> havanta 
la dosiernumeron 0, kiun eblas <a href="AL.html#ALIDIREKTI">alidirekti</a> al 
diversaj fizikaj <a href="DO.html#DOSIERO">dosieroj</a>, <a 
href="DI.html#DISPONAJxO">disponaĵoj</a> aŭ al la <a 
href="DO.html#DUKTO">dukto</a>, kaj el kiu la <a 
href="PR.html#PRAPROCEDURO">praproceduroj</a> ĉerpas siajn enigaĵojn se 
mankas malimplica indiko pri uzenda dosiero. <p><i>Angle:</i> standard input 
<br><i>Ruse:</i> стандартный ввод <p>1998-07-31 <p><hr> <b><a 
name="CxEFERARUJO">ĉef·erar·uj·o</a></b> —<p><a 
href="A.html#ABSTRAKTA">Abstrakta</a> dosiero por <a 
href="E.html#ELIGO">eligo</a> de erarmesaĝoj, en <a 
href="U.html#UNIKSO">Unikso</a> havanta la dosiernumeron 2, kiun eblas <a 
href="AL.html#ALIDIREKTI">alidirekti</a> al diversaj fizikaj <a 
href="DO.html#DOSIERO">dosieroj</a>, <a 
href="DI.html#DISPONAJxO">disponaĵoj</a> aŭ en la <a 
href="DO.html#DUKTO">dukton</a>. Se alio ne estas indikita, ĉeferarujo 
malfermiĝas sur la <a href="T.html#TERMINALO">terminalon</a> de la uzanto. 
<p><i>Angle:</i> standard error 
<br><i>Germane:</i>  Standardfehlerkanal <br><i>Ruse:</i> 
стандартный канал ошибок <p>1998-07-31 <p><hr> <b><a 
name="CxEFINDEKSO">ĉef·indeks·o</a></b> —<p>La <a 
href="I.html#INDEKSO">indekso</a> de <a 
href="I.html#INDEKSHAVA-DOSIERO">indekshava dosiero</a> aranĝita laŭ ties 
<a href="CX.html#CxEFSxLOSILO">ĉefŝlosilo</a>. <p><i>Angle:</i> primary index, 
main index <br><i>Ruse:</i> основной индекс <p>1996-01-21 
<p><hr> <b><a name="CxEFKARTO">ĉef·kart·o</a></b> [<a 
href="BIB.html#Jel">Jel</a>, <a href="BIB.html#Pfei">Pfei</a>], patrinplato 
[<a href="BIB.html#MMES">MMES</a>] — <p><a 
href="C.html#CIRKVITKARTO">Cirkvitkarto</a> sur kiu estas muntitaj la ĉefaj 
<a href="B.html#BLOKO-1">blokoj</a> de komputilo (precipe la <a 
href="CX.html#CxEFPROCESORO">ĉefprocesoro</a>); la <a 
href="F.html#FUNKCIO-1">funkcioj</a> de la ĉefkarto estas etendeblaj per 
kromaj cirkvitkartoj (<a href="KR.html#KROMKARTO">kromkartoj</a>), kiuj 
povas, ekz-e, pligrandigi la <a href="CX.html#CxEFMEMORO">ĉefmemoron</a> aŭ stiri 
la <a href="F.html#FIKSITA-DISKO">fiksitan diskon</a> (tial ruse oni iam 
nomas ĉefkarton «duaranga karto»). Kp <a 
href="K.html#KARTUJO">kartujo</a>. <p><i>Angle:</i> mother board; backplane 
<br><i>France:</i>  carte mère 
<br><i>Germane:</i>  Kartenchassis, Grundplatine <br><i>Ruse:</i> 
объединительная плата, материнская плата 
<p>1996-01-21 <p><hr> <b><a name="CxEFKOMPUTILO">ĉef·komput·il·o</a></b> 
[<a href="BIB.html#Pfei">Pfei</a>] — <p>En plurkomputila sistemo, la 
komputilo plenumanta la plej grandan parton de la komputado. 
<p><b><I>Rim.</I></b>  Kp <a href="G.html#GASTIGA-KOMPUTILO">gastiga 
komputilo</a>, <a href="I.html#ILKOMPUTILO">ilkomputilo</a>, <a 
href="R.html#RETNODO">retnodo</a>. <p><i>Angle:</i> host computer, host 
<br><i>Ruse:</i> главная ВМ, ГВМ <p>1996-01-21 <p><hr> <b><a 
name="CxEFLITERO">ĉef·liter·o</a></b> —<p><a 
href="LI.html#LITERO">Litero</a> en formo relative pli granda, klara aŭ 
eleganta, kiel la majusklaj literoj de la antikvaj surskriboj, tial opiniata 
speciale konvena por la komenca pozicio (en propraj nomoj, komence de frazo 
ktp); ano de la serio <tt>A, B, C</tt>… kontraste al la <a 
href="E.html#ETLITERO">etliteroj</a> <tt>a, b, c</tt>… Kutime la 
programlingva biblioteko disponigas <a href="F.html#FUNKCIO-3">funkcion</a> 
por konverti etliteron en la respondan ĉefliteron (ekz-e<tt> CAP </tt>en <a 
href="ME.html#MODULA">MODULA</a>). Kp <a 
href="R.html#REGISTRUMO">registrumo</a>. <p><b><I>Noto.</I></b> Laŭ PIV1, 
ĉeflitero estas «<i>1</i> Ornamita litero en komenco de ĉapitro, libro 
ktp <i>2</i> Majusklo» — dum «majusklo» estas difinita per 
«ĉeflitero». <p>Nu, en la fakaj tradicioj <a 
href="M.html#MAJUSKLO">majusklo</a> havas iom aliajn signifojn, kaj por la 1a 
signifo («Ornamita litero…») multe pli internacia termino estas <a 
href="I.html#INICIALO">inicialo</a> (ankaŭ registrita en PIV1). 
<p><i>Angle:</i> capital letter 
<br><i>Germane:</i>  Großbuchstabe 
<br><i>Pole:</i>  duża litera <br><i>Ruse:</i> большая буква, 
заглавная буква <p>1996-01-21 <p><hr> <b><a 
name="CxEFMEMORO">ĉef·memor·o</a></b> —<p>Konsiderinde ampleksa memoro 
senpere adresebla per la ĉefprocesoraj <a href="KO.html#KOMANDO">komandoj</a>. 
<p><b><I>Rim.</I></b>  Kp <a href="K.html#KASxMEMORO">kaŝmemoro</a>, <a 
href="R.html#REGxISTRO">reĝistro</a>, <a 
href="ME.html#MEMORHIERARKIO">memorhierarkio</a>. <p><b><I>Noto.</I></b> En 
la anglalingva mikrokomputila mondo kutimas sonora kvankam nelogika 
kontrastigo: <UL> 
<li> <i>RAM, random access memory</i> (t.e. <a 
href="S.html#SENVICE-ATINGEBLA-MEMORO">senvice atingebla memoro</a>) 
<li> <i>ROM, read-only memory</i> (vd <a href="N.html#NLM">NLM</a>). </UL   
>Ĉefmemoro sendube estas ajnvice atingebla, sed ne nur ĝi estas tia (ekz-e 
ankaŭ <a href="DI.html#DISKO">disko</a> estas «rekte adresebla memoro»). 
Same nelogika (kvankam nun malpli aktuala) estis ankaŭ alia implicaĵo, laŭ 
kiu la cirkvita angla <i>RAM</i> estis kontrastigata al <a 
href="M.html#MAGNETKERNA-MEMORO">magnetkerna memoro</a>. <p><i>Angle:</i> 
core, main store, primary memory, RAM 
<br><i>France:</i>  mémoire vive 
<br><i>Germane:</i>  Hauptspeicher <br><i>Ruse:</i> оперативная 
память <p>1996-01-21 <p><hr> <b><a 
name="CxEFORGANO">ĉef·organ·o</a></b> —<p><a 
href="PR.html#PROCESORO">Procesoro</a> plenumanta en komputilo la ĉefajn <a 
href="F.html#FUNKCIO-1">funkciojn</a> de datumprilaboro kaj stirado de aliaj 
<a href="O.html#ORGANO">organoj</a>. <p><i>Angle:</i> CPU, central processing 
unit <br><i>Ruse:</i> ЦУ, центральное устройство 
<p>1996-01-21 <p><hr> <b><a name="CxEFPROCESORO">ĉef·procesor·o</a></b> 
—<p>La aktiva parto de la <a href="CX.html#CxEFORGANO">ĉeforgano</a> (precipe, la 
<a href="SO.html#STIRORGANO">stirorgano</a> kaj la <a 
href="AP.html#ARITMETIKILO">aritmetikilo</a>). Kp <a 
href="KR.html#KROMPROCESORO">kromprocesoro</a>. <p><i>Angle:</i> central 
processor <br><i>Ruse:</i> ЦП, центральный процессор 
<p>1996-01-21 <p><hr> <b><a name="CxEFPROGRAMO">ĉef·program·o</a></b> [<a 
href="BIB.html#Cab">Cab</a>] — <p>Ĉe <a 
href="DI.html#DISA-TRADUKADO">disa tradukado</a> (precipe en <a 
href="F.html#FORTRAN">FORTRAN</a>, <a href="P.html#PLI">PL/I</a>, <a 
href="C.html#C-2">C</a>), programparto kiu unua ricevas la stiradon kaj vokas 
aŭ lanĉas aliajn (sub)programojn. <p><i>Angle:</i> main program 
<br><i>Ruse:</i> головная программа, корень 
<p>1996-01-21 <p><hr> <b><a 
name="CxEFREGISTRUMO">ĉef·registr·um·o</a></b> —<p>Ĉeflitera <a 
href="R.html#REGISTRUMO">registrumo</a>. <p><i>Angle:</i> case, CAP shift 
<br><i>Ruse:</i> верхний регистр <p>1996-01-21 <p><hr> <b><a 
name="CxEFREGxIMO">ĉef·reĝim·o</a></b> —<p>En <a 
href="E.html#EMAKSO">Emakso</a>, ĉiu el pluraj reciproke ekskludaj <a 
href="R.html#REGxIMO">reĝimoj</a>, adaptitaj al testospeco; ekz-e<tt> C-mode 
</tt>por la C-programoj,<tt> text-mode </tt> por homlingvaj tekstoj ktp. Kp 
<a href="KR.html#KROMREGxIMO">kromreĝimo</a>. <p><i>Angle:</i> major mode 
<br><i>Pole:</i>  tryb główny <br><i>Ruse:</i> основной режим 
<p>2005-07-30 <p><hr> <b><a name="CxEFSUBDISKO">ĉef·sub·disk·o</a></b> 
—<p>En Vindozo-2000, <a href="SO.html#SUBDISKO">subdisko</a> rezervita por 
speciala uzo operaciuma. Fizikan diskon eblas <a 
href="DI.html#DISPARTIGI">dispartigi</a> en 4 ĉefsubdiskojn (aŭ 3, se 
ankaŭ <a href="KR.html#KROMSUBDISKO">kromsubdisko</a> estas kreata). 
<p><i>Angle:</i> primary partition <br><i>Ruse:</i> основной 
раздел <p>2001-04-15 <p><hr> <b><a 
name="CxEFSxLOSILO">ĉef·ŝlos·il·o</a></b> —<p>En <a 
href="I.html#INDEKSHAVA-DOSIERO">indekshava dosiero</a>, la <a 
href="SX.html#SxLOSILO">ŝlosilo</a> laŭ kiu estas ordigitaj la <a 
href="RI.html#RIKORDO">rikordoj</a> kaj aranĝita la <a 
href="CX.html#CxEFINDEKSO">ĉefindekso</a>. Oni havas intereson elekti ĉefŝlosilo 
tiun el la serĉoŝlosiloj, kiu plej gravas por la <a 
href="R.html#RENDIMENTO">rendimento</a> de la sistemo. Kp <a 
href="KR.html#KROMSxLOSILO">kromŝlosilo</a>. <p><i>Angle:</i> primary key 
<br><i>Ruse:</i> первичный ключ <p>1996-01-21 <p><hr> <b><a 
name="CxEFTEKSTO">ĉef·tekst·o</a></b> [<a href="BIB.html#BT">BT</a>] — 
<p><I><img src="BILDOJ/libroj.gif" align="bottom" alt="Lib.:"></I> En libro, 
la ĉefa parto de la teksto. Ekz-e, la ĉapitroj de romano, sen la <a 
href="KR.html#KROMTEKSTO">kromteksto</a> (indeksoj, komentaro, kolofono ktp). 
<p><i>Angle:</i> main body, main text 
<br><i>France:</i>  corps de l'ouvrage 
<br><i>Germane:</i>  Text des Buches <br><i>Ruse:</i> основной 
текст <p>1996-12-28 <p><hr> <b><a 
name="CxEFUZANTO">ĉef·uz·ant·o</a></b> —<p>En pluruzula <a 
href="KO.html#KOMPUTA-SISTEMO">komputa sistemo</a>, la <a 
href="KO.html#KONTO">konto</a> ebliganta plenumi operaciojn kiujn ordinara <a 
href="U.html#UZANTO">uzanto</a> ne rajtas fari (ekz-e legi el kaj skribi en 
ajna dosiero, sendepende je la <a 
href="AP.html#ATINGORAJTO">atingorajtoj</a>; re-<a 
href="SO.html#STARTIGO">startigi</a> la sistemon; krei aŭ malkrei <a 
href="L.html#LABORO">laborojn</a> kaj kontojn). <p>En <a 
href="U.html#UNIKSO">Unikso</a> la ĉefuzanto ofte havas la nomon<tt> root 
</tt>(radiko) kaj la <a href="U.html#UZANTONUMERO">uzantonumeron</a> 
<em>0</em>. <p><i>Angle:</i> superuser, root, avatar <br><i>Ruse:</i> 
привилегированный пользователь <p>1998-03-22 
<p><hr> <b><a name="CxELO">ĉel*o</a></b> —<p>Memorero, malpleja adresebla 
elemento de <a href="CX.html#CxEFMEMORO">ĉefmemoro</a>. Ankaŭ vd <a 
href="SO.html#STERNTABELO">sterntabelo</a>. <p><i>Angle:</i> location, cell 
<br><i>Ruse:</i> ячейка <p>1996-01-21 <p><hr> <b><a 
name="CxENFINILO">ĉen·fin·il·o</a></b> —<p>En <a 
href="SI.html#SIGNOCxENO">signoĉenoj</a> de kelkaj programlingvoj, <a 
href="SI.html#SIGNO-1">signo</a> indikanta la finon de la utila datumo (la 
resto, «la vosto» de la signoĉeno estas nedifinita «rubaĵo»). Laŭ la 
tradicio de <a href="C.html#C-2">C</a> oni ofte uzas en tiu <a 
href="F.html#FUNKCIO-1">funkcio</a> la stirsignon <a 
href="N.html#NUL">NUL</a>. <p><i>Angle:</i> string terminator, rogue value 
<br><i>Ruse:</i> признак конца <p>1996-01-21 <p><hr> (1) <b><a 
name="CxENO-1">ĉen*o</a></b> [<a href="BIB.html#Cab">Cab</a>, <a 
href="BIB.html#Jel">Jel</a>, <a href="BIB.html#Pfei">Pfei</a>] — 
<ol> 
<li> <a href="D.html#DATUMTIPO">Datumtipo</a> ĉiu el kies valoroj estas <a 
href="V.html#VEKTORO">vektoro</a> el <a href="B.html#BITO-1">bitoj</a> (<a 
href="B.html#BITCxENO">bitĉeno</a>) aŭ <a href="B.html#BAJTO">bajtoj</a> 
(<a href="SI.html#SIGNOCxENO">signoĉeno</a>), konekse lokitaj (kaj pakitaj) 
en la memoro. Al la ĉenoj aplikeblas <a href="KR.html#KROCxO">kroĉo</a>, 
ofte disponeblas la <a href="F.html#FUNKCIO-3">funkcioj</a> <i>kapo, vosto, longo.</i> 
<li> En <a href="G.html#GENERA-GRAMATIKO">genera gramatiko</a>, sekvenco da 
simboloj bazaj kajaŭ helpaj. Vd <a href="B.html#BAZA-CxENO">baza ĉeno</a>, 
<a href="SO.html#SUBCxENO">subĉeno</a>. 
</ol> 
<p><b><I>Noto.</I></b> «<i>3</i> Sinsekvo de samspecaj objektoj aŭ aferoj» 
[PIV1]. <p><i>Angle:</i> string 
<br><i>France:</i>  chaîne 
<br><i>Germane:</i>  Kette, String 
<br><i>Hispane:</i>  cadena 
<br><i>Pole:</i>  łańcuch <br><i>Ruse:</i> цепочка, строка 
<p>(2) <b><a name="CxENO-2">ĉen*o</a></b> en <a 
href="G.html#GRAFEO">grafeo</a> — <p><I><img src="BILDOJ/mat.gif" 
align="bottom" alt="Mat.:"></I> Tia <a href="V.html#VOJO">vojo</a> 
<p 
align="center"><em>v₀ e₁ v₁ e₂ v₂ … v<sub>n−1</sub> e<sub>n</sub> v<sub>n</sub></em></p><p>ke 
ĉiuj <a href="E.html#EGxO">eĝoj</a> <em>e<sub>i</sub></em> ĝin 
konsistigantaj estas diversaj. <p>Ĉeno, en kiu <em>v₀=v<sub>n</sub></em> 
kaj <em>n&gt;0</em>, estas <a href="C.html#CIKLO">ciklo</a>. <p><dfn>Simpla 
ĉeno</dfn> estas ĉeno kies ĉiuj <a href="V.html#VERTICO">verticoj</a> 
<em>v<sub>i</sub></em> estas diversaj. <p>Vd <a 
href="H.html#HAMILTONA-PROBLEMO">Hamiltona problemo</a>, <a 
href="PR.html#PROBLEMO-PRI-LA-KONIGSBERGAJ-PONTOJ">problemo pri la 
Konigsbergaj pontoj</a>. <p><i>Angle:</i> path <br><i>Ruse:</i> цепь 
<p>1996-01-21 <p><hr> <b><a name="CxENSTABLO">ĉen·stabl·o</a></b> [PIV1], 
dukto [<a href="BIB.html#Jel">Jel</a>] — <p>Vico de paralele funkciantaj 
procezoj aŭ procesoroj, interagantaj tiel, ke la eligaĵo de unu estas la 
enigaĵo de la sekva. <dfn>Ĉenstabla procesoro</dfn> konsistas el pluraj 
elementoj, ĉiu el kiuj plenumas sian parton de komandotraktado: venigon de 
<a href="KO.html#KOMANDO">komando</a>; ĝian analizon; venigon de la <a 
href="O.html#OPERANDO">operandoj</a>; operacion super la <a 
href="V.html#VALORO">valoroj</a> de la operandoj; registradon de la rezulto. 
Ĉe tia aranĝo la sekva(j) komandoj komencas plenumiĝi antaŭ ol finiĝas 
la pli frue komencita(j). En <a href="O.html#OPERACIUMO">operaciumoj</a> 
ĉenstablon formas pluraj <a href="T.html#TASKO">taskoj</a> tiaj, ke elira <a 
href="D.html#DATUMSTRIO">datumstrio</a> de unu estas la enira datumstrio de 
la sekva (vd <a href="DO.html#DUKTO">dukto</a>). <p><i>Angle:</i> pipeline 
<br><i>France:</i>  canal <br><i>Ruse:</i> конвейер <p>1996-01-21 
<p><hr> <b><a name="CxESIGO">ĉes·ig*o</a></b>, abortigo [<a 
href="BIB.html#Jel">Jel</a>] — <p>Agoj por haltigi <a 
href="T.html#TASKO">taskon</a> aŭ <a href="PR.html#PROCEZO">procezon</a> de 
ekstere (el alia tasko), precipe sekve de <a href="E.html#ERARO">eraro</a> 
aŭ <a href="ME.html#MISFUNKCIO">misfunkcio</a>. Kp <a 
href="F.html#FINIGxO">finiĝo</a>. <p><b><I>Noto.</I></b> <i>Abort(ig)i</i> 
estas vorto ne nur malagrabla (pro sia ĉefa signifo — <i>interrompi 
gravedon,</i> kiu estas la sola vere internacia kaj etimologie ĝusta) sed 
ankaŭ nepreciza: oni povus heziti, ĉu «abortigu <em>x</em>-on» temas pri 
ĉesigo de <em>x</em>, ĉu pri ĝia ida tasko. <p><i>Angle:</i> abort, kill 
<br><i>France:</i>  abandon <br><i>Ruse:</i> прекращение, 
снятие <p>1996-01-21 <p><hr> <b><a name="CxIEA-FUNKCIO">ĉie*a 
funkci·o</a></b>, totala funkcio — <p><I><img src="BILDOJ/mat.gif" 
align="bottom" alt="Mat.:"></I> <a href="F.html#FUNKCIO-2">Funkcio</a> 
<em>f: X→Y</em> estas <dfn>ĉiea funkcio super</dfn> <em>X</em>, se ĝi 
estas difinita (<a href="KO.html#KONVERGxI">konverĝas</a>) por ĉiu 
<em>x</em> el <em>X</em>. Se estas tia <em>x∈X</em>, ke <em>f(x)</em> ne 
estas difinita (<a href="DI.html#DIVERGxI">diverĝas</a>), tiam <em>f</em> 
estas <dfn>iea</dfn> (aŭ <dfn>parta</dfn>) funkcio (super <em>X</em>). 
<p><i>Angle:</i> total function <br><i>Ruse:</i> всюду 
определённая функция <p>1996-01-21 <p><hr> <b><a 
name="CxIESAJxO">ĉies*aĵ·o</a></b> —<p>Vd <a 
href="PR.html#PUBLIKAJxO">publikaĵo</a>. <p><i>Angle:</i> public domain 
software, freeware 
<br><i>France:</i>  publiciel, logiciel publique, gratuiciel, graticiel 
<br><i>Ruse:</i> бесплатное программое 
обеспечение <p>1996-01-21 <p><hr> <b><a 
name="CxIFRADO">ĉifr·ad·o</a></b> —<p>Ago transformi datumojn por 
malebligi al fremduloj ne sciantaj la <a 
href="CX.html#CxIFROSxLOSILO">ĉifroŝlosilon</a> uzi ĝin. <p><i>Angle:</i> encryption 
<br><i>France:</i>  chiffrage 
<br><i>Hispane:</i>  cifrado <br><i>Ruse:</i> шифрование 
<p>1998-08-03 <p><hr> <b><a 
name="CxIFROSxLOSILO">ĉifr·o·ŝlos·il·o</a></b> —<p>Parametro de <a 
href="CX.html#CxIFRADO">ĉifrado</a>, determinanta unu el la eblaj varioj de la 
ĉifro; por malĉifrado necesas scii la ĉifran algoritmon kaj la 
ĉifroŝlosilon. <p><i>Angle:</i> encryption key 
<br><i>France:</i>  clé de chiffrage 
<br><i>Germane:</i>  Chiffrierschlüssel <br><i>Ruse:</i> ключ 
шифрования <p>1996-01-21 <p><hr> <b><a 
name="CxIPO">ĉip·o</a></b> [<a href="BIB.html#SPIV">SPIV</a>] — 
<ol> 
<li> Vd <a href="KR.html#KRISTALO">kristalo</a>. 
<li> <a href="B.html#BLATO">Blato</a>. 
</ol> 
<p><i>Angle:</i> chip <br><i>Ruse:</i> кристалл, чип, 
интегральная схема <p>1996-01-21 <p><hr> <b><a 
name="CxIULITERAJxO">ĉiu·liter·aĵ·o</a></b> —<p><I><img 
src="BILDOJ/libroj.gif" align="bottom" alt="Lib.:"></I> Mallonga teksto, plej 
ofte unufraza, entenanta ĉiujn <a href="LI.html#LITERO">literojn</a> de 
nacilingva <a href="AL.html#ALFABETO-2">alfabeto</a>. Ekz-e la angla <i>The 
quick brown fox jumps over the lazy dog</i>, aŭ la esperanta <i>Laŭ 
Ludoviko Zamenhof bongustas freŝa ĉeĥa manĝaĵo kun spicoj</i> (vd ĉe <a 
href="LI.html#LITEROJ-DE-ESPERANTO">literoj de Esperanto</a> kaj en <a 
class="fora" target="_top" href="http://www.wikipedia.org/wiki/Pangram" 
>Vikipedio</a>). <p><i>Angle:</i> pangram <p>2003-01-19 <p><hr> <b><a 
name="CxOMSKI">Ĉomski</a></b>, <i>Noam</i> — <p>Usona sciencisto kaj 
politikisto (<i>Avram Noam Chomsky,</i> naskita en Filadelfio, 1928-12-07). 
Fondis la teorion pri <a href="G.html#GENERA-GRAMATIKO">generaj 
gramatikoj</a> kaj komputikan studon de la <a 
href="F.html#FORMALA-LINGVO">formalaj lingvoj</a> (vd <a 
href="H.html#HIERARKIO-LAUx-CxOMSKI">hierarkio laŭ Ĉomski</a>). 
<p><b><I>Noto.</I></b> Etimologie la familinomo <i>Chomsky</i> aspektas kiel 
ordinara Ruslanda familinomo <i>Хомский</i>, kaj ĝuste tia estas ĝia 
tradicia elparolo en la rusa scienca mondo (ruslingve tiu formo havas kroman 
avantaĝon de facila deklinacieblo). Male, la gazetistoj rusaj uzas la anglan 
(mis)legon «Ĉomski». Ĉar Ĉomski sian tutan vivon loĝis en Usono, tiu 
Usona formo ŝajnas preferinda por la elparolo en Esperanto. <p>1996-01-21 
<p><hr> <b><a name="CxURCxA-TEZO">Ĉurĉ·a tez·o</a></b> —<p>La multaj 
provoj precizigi (formaligi) la nocion de komputeblo (<a 
href="T.html#TURINGA-AUxTOMATO">Turinga aŭtomato</a>, <a 
href="R.html#REKURSIA-FUNKCIO">rekursiaj funkcioj</a>, <a 
href="R.html#REGxISTRA-AUxTOMATO">reĝistraj aŭtomatoj</a> ktp) rezultigis 
unu saman klason de <a href="KO.html#KOMPUTEBLA-FUNKCIO">komputeblaj 
funkcioj</a>. Surbaze de tiu sperto Alonzo <a href="CX.html#CxURCxO">Ĉurĉo</a> 
formulis en 1936 la sekvan tezon, ricevintan lian nomon: 
<blockquote> 
Ĉiu funkcio, kiu estas komputebla laŭ la intuicia senco de la vorto, estas 
rekursia (resp. Turinge komputebla, lambdo-kalkule difinebla ktp) funkcio. 
</blockquote> 
La Ĉurĉa tezo ne estas matematike pruvita (aŭ pruvebla) aserto, ĉar la 
nocio de «intuicisenca komputeblo» estas esence nepreciza. <p><i>Angle:</i> 
Church thesis <br><i>Ruse:</i> тезис Чёрча <p>1996-01-21 <p><hr> 
<b><a name="CxURCxO">Ĉurĉ·o</a></b> (angle <i>A. Church</i> 
<em>[ʧɝʧ]</em>), Alonzo — <p>Usona matematikisto kaj logikisto (naskita 
en Vaŝingtono, 1903-06-14). Inventis <a 
href="L.html#LAMBDOKALKULO">lambdokalkulon</a>, pruvis nedecideblon de 
kvantorlogika kalkulo, proklamis la <a href="CX.html#CxURCxA-TEZO">Ĉurĉan 
tezon</a>. <p><i>Angle:</i> Alonzo Church <br><i>Ruse:</i> Чёрч 
<p>1996-01-21 <p><hr> <b><a name="CxUSIGNO">ĉu·sign·o</a></b> [PIV1] — 
<p>La <a href="D.html#DEMANDOSIGNO">demandosigno</a>. <p><i>Angle:</i> 
question mark, whatmark <br><i>Ruse:</i> вопросительный 
знак <p>1996-01-21 <p><hr><a href="D.html"><img src="BILDOJ/suben.gif" 
alt="Sekvan paĝon " align="top"></a> <a href="HEJMO.html"><img 
src="BILDOJ/indekso.gif" alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>