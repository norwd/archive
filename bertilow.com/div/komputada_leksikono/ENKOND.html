<html><head> 
<title>Komputada Leksikono: Antauparolo</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="REGISTRO.html"><img src="BILDOJ/suben.gif" alt="Sekvan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h2> Antaŭparolo </h2> 
<ol><li><a href="ENKOND.html#Historio-kaj-formoj-de-la-verko">Historio kaj formoj de la verko</a> 
<li><a href="ENKOND.html#La-temaro">La temaro: Komputado, matematiko, elektroniko, tipografio</a> 
<li><a href="ENKOND.html#Arangxo-de-la-vortaro">Aranĝo de la vortaro</a> 
<li><a href="ENKOND.html#Dankesprimoj">Dankesprimoj</a> </ol><h3><a 
name="Historio-kaj-formoj-de-la-verko">Historio kaj formoj de la verko</a></h3> 
<ol> 
<li> Unue ĉi tiu verko estis publikigita libroforme en 1995. 
<li> Samjare aperis hiperteksta TTT-versio, nun <a class="fora" target="_top" 
href="http://www.esperanto.mv.ru/KompLeks/UTF8/DEFAULT.html" >en Unikodo</a> 
kaj <a class="fora" target="_top" 
href="http://www.cwi.nl/~fagot/eo/KompLeks/Lat3/" >en la Latina-3a</a>. 
<li> En tiu HTML-formo la redakcio 13-a aperis sur <a 
href="LO.html#LUMDISKO">lumdisko</a> <a class="fora" target="_top" 
href="http://machno.hbi-stuttgart.de/~sf/esperom/" >espeRom</a>. 
<li> En 1998 la aŭtoro faris por sia oportuno hipertekstan version en <a href="T.html#TEHxINFO">Teĥinfo</a>. 
<li> En 1999 reaperis la eblo surpaperigi la Leksikonon per <a 
href="T.html#TEHxO">Teĥo</a>, kaj sekve per Postskriptaj dosieroj. 
</ol> 
Fakte ĉiuj ĉi versioj estas aŭtomate genereblaj el unu sama fonto. <h3><a 
name="La-temaro">La temaro</a></h3> 
La aŭtoro ne estas fakulo pri elektroniko kaj opinias, ke la informoj pri 
tiu fako tro rapide malaktualiĝas; tial en ĉi tiu Leksikono ni malpli ol 
kutime zorgas pri la aparataro, sed kompense, pli ol tradicie ni atentas la 
eternajn verojn de matematiko. <p>La matematika terminaro en Esperanto havas 
konsiderindan tradicion, tamen la fakoj koncernantaj komputosciencon (logiko, 
metamatematiko, teorio de algoritmoj, grafeiko) ĝis nun rimarkeble 
postrestas kompare kun la pli malnovaj branĉoj (analitiko, geometrio ktp). 
Ĉi tiu Leksikono iel ŝtopas tiun breĉon. <p>En la instruado de 
komputoscienco estiĝis forta tradicio bazi la kurson sur la programada 
lingvo <i>Pascal;</i> ni sekvis tiun tradicion, ĉar ĝi ebligas al la 
leganto facile klarigi eventualajn malklaraĵojn en la abunda literaturo pri 
<i>Pascal,</i> trovebla en multaj etnolingvoj. Cetere, en pluraj landoj oni 
akomodas la leksikon de <i>Pascal</i> al la gepatra lingvo de la lernantoj. 
Ankaŭ ni uzas esperantigitan <i>Pascal,</i> kiun ni nomas «<a 
href="P.html#PASKALO">Paskalo</a>». Por prezenti kelkajn modernajn 
konceptojn, mankantajn en Paskalo, estas uzataj ĝiaj posteuloj <a 
href="ME.html#MODULA">MODULA</a>-2 kaj <a href="O.html#OBERONO">Oberono</a>, 
kiuj heredis la stilon de Paskalo (ankaŭ ilin ni esperantigas). Ceteraj 
programlingvoj, aperantaj en la Leksikono ne kiel instrua rimedo sed kiel 
studobjekto (<a href="A.html#ADA">Ada</a>, <a href="C.html#C-2">C</a> ktp), 
havas sian norman formon anglalingvan. <p>Kaj ĉar la esperantistoj estas 
grandaj verkemuloj, ni speciale atentis la terminaron de komputilizita 
tipografio. <h3><a name="Arangxo-de-la-vortaro">Aranĝo de la vortaro</a></h3> 
<ol><li><a href="ENKOND.html#Ordo-de-la-kapvortoj">Ordo de la kapvortoj</a> 
<li><a href="ENKOND.html#Strukturo-de-kapvorto">Strukturo de kapvorto</a> 
<li><a href="ENKOND.html#Interna-arangxo-de-artikolo">Interna aranĝo de artikolo</a> 
</ol>La unua libroforma eldono de la Leksikono estis aranĝita laŭ la <a 
href="LI.html#LINIA-ORDO">linia ordo</a> de la kunfandita alfabeto 
angla-Esperanta. Tio prezentis evidentan avantaĝon ke la strukturo de la 
Leksikono estis tre simpla, la Esperantaj artikoloj tre ofte apudis la 
respondajn artikolojn de la indekso angla-Esperanta, kaj ĉiuj informoj pri 
la bazaj nocioj aperis kune en la koncerna artikolo. <p>Sed nun tio estas 
ŝanĝita. Ni dividis la Leksikonon en tri partojn: 
<ol> 
<li> Indekso angla-Esperanta 
<li> Termindifinaj artikoloj 
<li> Fakaj detaloj 
</ol> 
La motivo estas ebligi al la uzanto akiri informojn laŭgrade. Tio povas 
ŝpari paperon, monon aŭ retan trafikon: se la uzanton interesas nur la 
traduko angla-Esperanta, sufiĉas elŝuti aŭ surpaperigi aŭ aĉeti la 
Parton unuan; se onin interesas nur termindifino kaj la terminologiaj (aŭ 
esperantologiaj) konsideroj, oni prenu la Parton duan; kaj supozeble nur 
relative malmultaj volos konsulti la trian parton, entenantan diversajn 
tabelojn kaj pli detalan pritrakton de malsimplaj nocioj, kiun pli facilas 
prezenti per teksto unupeca, sen diserigi la enhavon en reton da 
interdependaj artikoletoj. <p>Tia estas la koncepto. La realo estas iom 
alia. <p>Unue, la rearanĝo ne estas finita, kaj la tria parto ankoraŭ ne 
estas preta. Tial nune mi disponigas la printeblajn dosierojn nur por la du 
unuaj partoj (kiuj sekve havos iom da pendaj referencoj; sed ĉiuj referencoj 
estas fermitaj en la hiperteksta versio). <p>Due, se la fakaj informoj estas 
klaraj, nelongaj kaj facile lokiĝas en la artikola formato, mi lasas ilin en 
la termindifina artikolo. <p><h4><a name="Ordo-de-la-kapvortoj">Ordo de la kapvortoj</a></h4> 
Pro pluraj kialoj (i.a. pro la neceso registri terminojn kiuj entenas 
neasimilitajn proprajn nomojn, ekz-e, Ada), la ordo de la kapvortoj atentas 
la finaĵojn. Tia aranĝo estas netradicia por komunuza Esperanta vortaro, 
tamen kutima por vortaroj nacilingvaj kaj fakaj. <p>En la leksikografia ordo 
estas atentataj nur la literoj kaj la spaceto (ĉi tiu antaŭas la ceterajn 
signojn); ekz-e, 
<p align="center">B <em>&lt;</em> bajto <em>&lt;</em> B-arbo 
<br>E <em>&lt;</em> editor <em>&lt;</em> e-mail</p><p>Pro la ĥaosa stato de 
la angla ortografio, la anglaj terminoj en la Indekso angla-Esperanta estas 
aranĝitaj laŭ la maniero de la anglalingvaj vortaroj, t.e. malatentante 
ankaŭ la spacetojn. Tio ofte produktas tute kontraŭintuician ordon, ekz-e <ul> 
<li> <b>base</b>: bazo 
<li> <b>base address</b>: baza adreso 
<li> <b>based addressing</b>: bazhava adresado 
<li> <b>baseline</b>: baza linio; eldono 
<li> <b>baseline skip</b>: linipaŝo 
<li> <b>base register</b>: bazreĝistro </ul>tamen tio liberigas onin je la 
neceso decidi, ĉu oni serĉu <i>base line</i>, aŭ <i>base-line</i>, aŭ 
<i>baseline</i> (kaj simile pri <i>data?base, heap?sort, log?in, plug?in, 
run?time, set?up</i> ktp). <h4><a name="Strukturo-de-kapvorto">Strukturo de kapvorto</a></h4> 
En la kapvortoj Esperantaj estas montrita ilia morfologia strukturo, ekz-e 
<p align="center"><b>stir·sign·o 
<br>tra·vid·ebl·o</b></p><p>Asterisko metita ene aŭ post kapvorto markas 
la vortojn aŭ radikojn Fundamentajn (ekz-e, <b>sign*ar·o</b>). La indiko 
 [Z] markas la vortojn Zamenhofajn, la referencoj «[PIV1, SPIV]» kaj 
kelkaj ceteraj referencas resp. PIV1-on, Suplementon al PIV1 ([<a 
href="BIB.html#SPIV">SPIV</a>]) kaj fakajn vortarojn (vd en <a 
href="BIB.html">Literaturo</a>). Por la radikoj oficialaj la PIVeco normale 
ne estas indikita. Oni atentu, ke la referencoj «[<a 
href="BIB.html#PIV1">PIV1</a>, SPIV]» konstatas <i>nur</i> la eneston de la 
markita radiko (aŭ kunmetaĵo) en la koncerna vortoaro, sed <i>ne 
garantias,</i> ke jam en tiu kolekto ĝi havas la fakan signifon, atribuatan 
al ĝi en ĉi tiu Leksikono. Tamen fakvortara referenco  [<a 
href="BIB.html#Ber85">Ber85</a>, <a href="BIB.html#MMES">MMES</a>, <a 
href="BIB.html#KKV">KKV</a>, <a href="BIB.html#Cab">Cab</a>, <a 
href="BIB.html#Jel">Jel</a>, <a href="BIB.html#KBT">KBT</a>, <a 
href="BIB.html#Pfei">Pfei</a>, <a href="BIB.html#EKV">EKV</a>] (aŭ «[PIV1, 
SPIV]» post vorto oficiala) atestas pri esence sama signifo en la 
referencata verko; ekz-e 
<p align="center"><b>trak·o</b> [PIV1, <a href="BIB.html#SPIV">SPIV</a>] 
—</p><p>la vorto aperis jam en PIV1, kaj SPIV atribuis al ĝi la koncernan 
signifon, aktualan por komputoscienco). Per tiuj indikoj la leganto povas 
juĝi pri la fakta akceptiteco de la koncerna termino en la komputika mondo 
esperantlingva. Laŭeble mi indikas la plej fruan fonton, kio cetere ne 
signifas, ke la publikiginto iniciatis la koncernan terminoformon; iujn 
terminojn pli frue proponis mi mem (ekz-e <a href="G.html#GRAFEO">grafeo</a>, 
<a href="O.html#OPERACIUMO">operaciumo</a>), kaj mi volonte konstatas, ke 
alia aŭtoro akceptis ilin. Metite antaŭ kapvorto, la marko <I><img 
src="BILDOJ/evi.gif" align="middle" alt="Evitinde"></I> indikas mian 
malpreferon. <h4><a name="Interna-arangxo-de-artikolo">Interna aranĝo de artikolo</a></h4> 
Post la grase presita kaptermino (ekz-e, <b>ĉie*a funkci·o</b> povas aperi 
malpreferataj variaĵoj (disigate per komo) aŭ enkrampaj komplementoj. La 
kapterminan sekcion finas <a href="H.html#HALTOSTREKO">haltostreko</a>. 
<p>En unu sama artikolo povas troviĝi pluraj difinoj de parencaj aŭ 
homonimaj nocioj; tiajn difinojn disigas iliaj numeroj. <p>Laŭeble la 
sencodifinoj estas markitaj per fakindiko (vinjeto en HTML, mallongigo en la 
aliaj versioj). Tio donas tujan orientilon kiam oni konsultas la anglan 
indekson, kaj helpas en komutilaj traserĉoj (por tiaj celoj la tekstaj 
fakindikoj estas pli oportunaj ol la vinjetoj, kaj eble iam ankaŭ en HTML 
ili estus preferindaj; vd <a href="VINJETOJ.html">Simboloj 
leksikografiaj</a>). <p>Fine de la pliopo de Esperantaj artikoloj troveblas 
la angla kaj la rusa tradukoj de la termino. Tradukojn en aliajn etnolingvojn 
ni indikas nur escepte, precipe por apogi preferatan de ni formon de 
Esperanta termino per alia tradicio, aŭ por mencii alian pripensindan 
internan formon de la terminnomo (ekz-e ĉe <a 
href="S.html#SERIFO">serifo</a>). <p><a name="detaloj">Laŭeble</a>, ĉe la 
kapvorto troveblas nelonga difino de la nocio. Se haveblas pli detala 
pritrakto, ĝi estas atingebla per la <a href="B.html#BUTONO">butono</a> kun 
lupeo: <p><a href="VINJETOJ.html"><img src="BILDOJ/detaloj.gif" 
alt="Detaloj" border=0></a> 
<p><h3><a name="Dankesprimoj">Dankesprimoj</a></h3> 
La aŭtoro dankas d-ron M. <a href="W.html#WEICHERT">Weichert</a> pro liaj 
atento, helpo, valoraj konsiloj, kontribuintaj al plibonigo de ĉi tiu 
Leksikono, kaj tutaj artikoloj (<a 
href="F.html#FENESTROSISTEMO">fenestrosistemo</a>, <a 
href="R.html#RETLETERO">retletero</a>, <a 
href="PN.html#POSxTILO">poŝtilo</a>, <a 
href="N.html#NOVAJxLEGILO">novaĵlegilo</a> kaj kelkaj aliaj, subskribitaj 
ĉe la teksto de la artikoloj). <p>S-ro <i>Bert Schumann</i> el Francio 
kontribuis al konsiderinda plibonigo de la redakcio 20a. <p><hr><a 
href="HEJMO.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>