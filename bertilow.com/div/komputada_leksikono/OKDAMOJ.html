 <html><head> 
<title>Komputada Leksikono: La 8 damoj</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="DESCENT.html"><img src="BILDOJ/suben.gif" alt="Sekvan paĝon! " 
align="bottom"></a><a href="KRESTOM.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h3><a name="La-8-damoj">La 8 damoj</a></h3> 
<ol><li><a href="OKDAMOJ.html#Algoritma-solvo-pri-la-8-damoj">Algoritma solvo pri la 8 damoj</a> 
<li><a href="OKDAMOJ.html#Paskala-programo-pri-la-8-damoj">Paskala programo pri la 8 
damoj: Ĉiuj solvoj</a> </ol>La <a 
href="PR.html#PROBLEMO-PRI-OK-DAMOJ">Problemo pri ok damoj</a> estas ŝuldata 
al Gaŭso (<i>Gauß,</i> 1777–1855). <p>Oni povas peti trovi ajnan unu 
solvon; aŭ trovi ĉiujn solvojn; aŭ trovi ĉiujn neekvivalentajn solvojn, 
t.e. kiuj ne estas produkteblaj unuj el aliaj per simplaj rotacioj aŭ 
simetriaj speguladoj. <p>En komputoscienco tiun problemon detale studis 
<i>N. <a href="W.html#WIRTH">Wirth</a></i>; ĝi estas interesa kiel ekzemplo 
pri la metodo de <dfn>provoj kaj malavancoj</dfn> kaj instrua pri maniero 
prezenti ŝaktabulajn aranĝojn per racie elektitaj datumstrukturoj. 
<p><h4><a name="Algoritma-solvo-pri-la-8-damoj">Algoritma solvo pri la 8 damoj</a></h4> 
Entute estas 64!÷(56!×8!), t.e. proks. <em>2∗∗32</em> lokadoj de La 8 
damoj; do, estus malprudentaĵo ekzameni ĉiujn kombinojn por trovi la 
solvojn. La ĉi-suba programo <em>damoj</em> serĉos ĉiujn konvenajn 
aranĝojn per la metodo de provoj kaj malavancoj. Ĝi procedas rekursie: 
supozu, ke ĉiuj vertikaloj <em>[1..x ]</em>, <em>1≤x&lt;8</em> jam havas 
po unu bone lokitan damon; oni provu loki ankoraŭ unu damon sur la vertikalo 
<em>x+1</em> (evidente, en la definitiva aranĝo sur ĉiu vertikalo kaj sur 
ĉiu horizontalo devas stari po ekzakte unu damo). Se la vertikalo 
<em>x+1</em> malhavas taŭgan fakon, oni konstatas fiaskon; tiam necesas 
rekonsideri la decidon pri la lokado de la damo sur la vertikalo <em>x</em> 
— do, plenumi <dfn>malavancon</dfn>. Por decidi, ĉu koncerna fako estas 
sekura (taŭga), oportunas teni tri <a href="M.html#MALLOKA">mallokajn</a> 
vektorojn Buleajn pri la diagonaloj kreskaj (/) kaj sinkaj (\), kaj pri la 
vakaj horizontaloj, tiel ke fako <em>(x,y)</em> estas sekura SSE veras 
<p 
align="center"><em>horVak[y] KAJ sinko[x + y] KAJ kresko[x − y]</em></p><p><h4><a 
name="Paskala-programo-pri-la-8-damoj">Paskala programo pri la 8 damoj</a></h4> 
Ĉi-suba programo trovas ĉiujn solvojn. 
<pre>PROGRAMO damoj(eligo); 
 
VAR horNro: TABELO [1..8] EL entjera; {damoj en la fakoj (x, horNro[x])} 
    horVak: TABELO [1..8] EL Bulea;   {horVak[y] SSE la vertikalo y vakas} 
    kresko: TABELO [-7..7] EL Bulea;  {la kreska (/) diag. x-y=i vakas} 
    sinko:  TABELO [2..16] EL Bulea;  {la sinka (\) diag. x+y=i vakas} 
    n:      entjera; 
 
PROCEDURO pretaTabulo; 
    VAR  x: entjera; 
STARTO 
    POR x:=1 SUPRE 8 FARU skribu(sgn(nro('a')-1+x):2, horNro[x]:-2); 
    skribuLin; 
FINO; 
 
PROCEDURO trovuHorizontalon(x: entjera); 
  VAR y:entjera; 
 
  PROCEDURO markuVakadon(vakstato: Bulea);      { ingita proceduro } 
    STARTO 
       horNro[x] := y; 
       horVak[y] := vakstato; 
       sinko[x + y] := vakstato; 
       kresko[x - y] := vakstato; 
    FINO; 
  STARTO                      { la korpo de "trovuHorizontalon": } 
    POR y := 1 SUPRE 8 FARU 
    SE horVak[y] KAJ sinko[x + y] KAJ kresko[x - y] TIAM STARTO 
    markuVakadon(malvero);              { okupu la fakon  (x, y) } 
    SE x &lt; 8 TIAM trovuHorizontalon(x + 1) ALIE pretaTabulo; 
    markuVakadon(vero);               { malokupu la fakon (x, y) } 
  FINO 
FINO;                 { la proceduro "trovuHorizontalon" finitas } 
 
STARTO  { la korpo de la programo "damoj": } 
  POR n :=  1 SUPRE  8 FARU horVak[n] := vero;  { komencvalorizo } 
  POR n := -7 SUPRE  7 FARU kresko[n] := vero; 
  POR n :=  2 SUPRE 16 FARU sinko[n]  := vero; 
  trovuHorizontalon(1);                 { la radika procedurvoko } 
FINO. 
</pre> <p><a href="DESCENT.html"><img src="BILDOJ/suben.gif" alt="Sekvan 
paĝon " align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>