 <html><head> 
<title>Komputada Leksikono: El grafeiko</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="VERTABOJ.html"><img src="BILDOJ/supren.gif" alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h3>El <a href="G.html#GRAFEIKO" name="El-grafeiko">grafeiko</a></h3> 
<ol><li><a href="GRAFEIKO.html#Formala-difino-de-grafeo">Formala difino de grafeo</a> 
<li><a href="GRAFEIKO.html#Aplikoj-de-grafeoj">Aplikoj de grafeoj</a> 
<li><a href="GRAFEIKO.html#Ekstera-prezento-de-grafeoj">Ekstera prezento de grafeoj</a> 
<li><a href="NAJBARL.html#Interna-prezento-de-grafeoj">Interna prezento de grafeoj</a> 
<li><a href="ARBOJ.html#Arboj">Arboj</a> 
<li><a href="PONTOJ.html#La-Konigsbergaj-pontoj">La Konigsbergaj pontoj: 
problemo de Eŭlero</a> </ol><h4><a name="Formala-difino-de-grafeo">Formala 
difino de grafeo</a></h4> 
Formale, <a href="G.html#GRAFEO">grafeo</a> estas triopo <em>(V,E,P)</em> el 
du <a href="DI.html#DISAJ-AROJ">disaj aroj</a> — nevakua <em>V</em> (la 
verticoj) kaj <em>E</em> (la eĝoj) — kaj triloka <a 
href="PR.html#PREDIKATO">predikato</a> <em>P</em> super <em>V×E×V</em> 
indikanta, ĉu du verticojn el <em>V</em> ligas koncerna eĝo el <em>E</em>; 
eĝo ligas ne pli ol du verticojn. <p>Estu <em>u, v∈V</em> kaj 
<em>e∈E</em>; se veras <em>P(u,e,v)</em>, tiam la verticoj <em>u</em> kaj 
<em>v</em> estas <dfn>najbaraj;</dfn> la eĝo <em>e</em> estas 
<dfn>incida</dfn> al <em>v</em> (iras <i>al</i> <em>v</em>) kaj <em>u</em> 
(iras <i>el</i> <em>u</em>); tial la predikaton <em>P</em> oni nomas 
<dfn>incidpredikato.</dfn> Ĉiu eĝo <em>e</em> apartenas al unu el la tri 
specoj: <DL> <dt>Simetria eĝo 
<dd><em>(∃x,y∈V)[x≠y ∧ P(x,e,y) ∧ P(y,e,x)]</em>. <dt>Direkta 
eĝo <dd><em>(∃x,y∈V)[x≠y ∧ P(x,e,y) ∧ ¬P(y,e,x)]</em>; iuj 
aŭtoroj nomas tian eĝon <dfn>arko</dfn>. <dt>Maŝo 
<dd><em>(∃x∈V)P(x,e,x)</em>. </DL> <h4><a 
name="Aplikoj-de-grafeoj">Aplikoj de grafeoj</a></h4> 
La nocio «grafeo» utilas kiam temas pri du aroj da objektoj, kaj la 
elementoj de la dua aro rolas kiel ligiloj, popare rilatigantaj la anojn de 
la unua. Ekz-e elementoj de cirkvito kaj konektoj inter ili; la urboj kaj la 
trajnoj (la fervoja reto); la homoj kaj la rilatoj inter ili (amika, parenca 
ktp); strukturaj formuloj ĥemiaj. Por unu sama duopo oni povas konsideri 
plurajn tiajn rilatojn, kiuj povas esti simetriaj aŭ unudirektaj; ne 
maleblas rilato de objekto kun si mem. Plej ofte temas pri grafeo kies ĉiuj 
eĝoj estas direktaj (<a href="DI.html#DIREKTA-GRAFEO">direkta grafeo</a>) 
aŭ ĉiuj eĝoj estas simetriaj (<a 
href="S.html#SENDIREKTA-GRAFEO">sendirekta grafeo</a>); ekzemplo pri miksa 
(«nedirekta» aŭ «parte direkta») grafeo estas urba trafikmapo, montranta 
unusencumajn kaj dusencumajn stratojn (direktajn kaj simetriajn eĝojn). 
<h4><a name="Ekstera-prezento-de-grafeoj">Ekstera prezento de grafeoj</a></h4> 
Grafeon oni ofte bildigas per desegno, ekz-e 
<p align="center"><img src="BILDOJ/g2b.gif" alt="[Desegno]"></p><p>La grafeo 
<p><img src="BILDOJ/kubgrafe.gif" alt="[Kuba grafeo]"> 
<br>klarigas la ideon motivantan la terminojn «vertico» kaj «eĝo»; 
verdire, la pluredroj estas tre speciala okazo de grafeoj. Fakte la nocio 
«grafeo» ne estas apartenaĵo de la «kontinua matematiko»; la formala 
difino uzas nur tre ĝeneralajn nociojn de la arteorio (kp <a 
href="G.html#GRAFIKAJxO-2">grafikaĵo</a>), kaj krom la geometriajn oni 
ankaŭ uzas tute diskretajn <a href="PR.html#PREZENTO">prezentojn</a> — 
ekz-e per <dfn>incidmatrico</dfn>. En tiu prezento la rilaton inter vertico 
<em>v<sub>i</sub> </em>kaj eĝo <em>e<sub>j</sub></em> esprimas la elemento 
de matrico <em>M[i,j]</em> laŭ unu el la sekvaj okazoj: <DL COMPACT> 
<dt>0<dd><em>v<sub>i</sub></em> kaj <em>e<sub>j</sub></em> ne estas incidaj; 
<dt>A<dd><em>e<sub>j</sub></em> estas direkta eĝo <dfn>alvenanta</dfn> en 
<em>v<sub>i</sub></em>; <dt>D<dd><em>e<sub>j</sub></em> estas direkta eĝo 
<dfn>deiranta</dfn> el <em>v<sub>i</sub></em>; 
<dt>M<dd><em>e<sub>j</sub></em> estas <dfn>maŝo</dfn> incida al 
<em>v<sub>i</sub></em>; <dt>S<dd><em>e<sub>j</sub></em> estas <dfn>simetria 
eĝo</dfn> incida al <em>v<sub>i</sub></em>. </dl> Tiel la supre desegnitan 
grafeon <img src="BILDOJ/g2b.gif"> prezentas la sekva incidmatrico <em>M</em>: 
<p><table align="center" border=2><tr><th>   <th> 1 <th> 2 <th> 3 <th> 4 
<th> 5 <th> 6 <th> 7<tr><th> u 
<td> M 
<td> M 
<td> M 
<td> D 
<td> 0 
<td> 0 
<td> D<tr><th> v 
<td> 0 
<td> 0 
<td> 0 
<td> A 
<td> D 
<td> S 
<td> 0<tr><th> w 
<td> 0 
<td> 0 
<td> 0 
<td> 0 
<td> A 
<td> S 
<td> A 
</table> 
<p>Estu <em>R</em> libera <a href="DO.html#DUONRINGO">duonringo</a> kun la 
<a href="G.html#GENERANTARO">generantaro</a> 
<p align="center"><em>{0,A,D,M,S}</em></p><p>kaj <em>M<sup>T</sup></em>estu 
la transponaĵo de <em>M</em>. Tiam la kvadrata matrico 
<em>B=M⋅M<sup>T</sup></em> super <em>R</em> estas la <dfn>vertica 
najbarmatrico</dfn>, dum <em>H=M<sup>T</sup>⋅M</em> estas la <dfn>eĝa 
najbarmatrico</dfn>. Tiu dua estas uzata multe pli malofte ol la unua, tial 
per senadjektiva «najbarmatrico» oni kutime nomas la vertican 
najbarmatricon. <p>En la praktiko grafeoj ofte estas prezentataj per <a 
href="LI.html#LISTO">listoj</a> aŭ <a 
href="LI.html#LIGILLISTO">ligillistoj</a> (<a 
href="NAJBARL.html#Interna-prezento-de-grafeoj">Interna prezento de 
grafeoj</a>); ankaŭ vd <a href="DO.html#DUUMA-ARBO">duuma arbo</a>. <p>La 
dirita ne signifas, ke la grafea problemaro ne estas rilatigebla al 
geometrio; ekz-e, oni povus konsideri problemon tre interesan por la 
praktiko: ĉu donita grafeo desegneblas tiel, ke la linipecoj prezentantaj 
diversajn eĝojn ne interkruciĝas — t.e. ĉu la grafeo estas <a 
href="E.html#EBENA-GRAFEO">ebena grafeo</a>; ekz-e la grafeo <img 
src="BILDOJ/g2b.gif" alt="[vd]"> estas ebena, dum <p><img 
src="BILDOJ/neebena.gif" alt="[Neebena grafeo]"> estas neebena. <p>Grafeo 
estas <em>n</em>-obleĝa, aŭ <em>n</em>-grafeo, se neniajn du ĝiajn 
verticojn ligas pli ol <em>n</em> eĝoj, t.e. por ĉiuj <em>u,v∈V</em> veras 
<p 
align="center"><em>|{e∈E: P(u,e,v)∨P(v,e,u)}| ≤ n. </em></p><p>Por 
la <a href="DI.html#DIREKTA-GRAFEO">direktaj grafeoj</a> oni nombras nur la 
samdirektajn eĝojn: 
<p align="center"><em>|{e∈E: P(u,e,v)}| ≤ n. </em></p><p>Speciale 
menciindas <a href="N.html#NULGRAFEO">nulgrafeo</a> (aŭ 0-grafeo, vakua 
grafeo), <a href="U.html#UNUGRAFEO">unugrafeo</a> kaj <a 
href="P.html#PLURGRAFEO">plurgrafeo</a> (<em>n</em>-grafeo kiu ne estas 
1-grafeo, <em>n&gt;1</em>; ekz-e <img src="BILDOJ/g2b.gif" alt="[vd]">). 
Kutime oni identigas <a href="I.html#IZOMORFA">izomorfajn</a> grafeojn. 
<p><b><I>Rim.</I></b>  Iuj aŭtoroj simpligas la difinon de grafeo, 
reduktante grafeon al <i>duloka</i> rilato (t.e. difinas eĝon kiel 
verticduopon); tio malebligas la plurgrafeojn, kiuj ja estas uzataj por 
priskribi <a href="AP.html#AUxTOMATO">aŭtomatojn</a>, gramatikojn (vd <a 
href="SI.html#SINTAKSA-DIAGRAMO">sintaksa diagramo</a>) ktp; la <a 
href="PR.html#PROBLEMO-PRI-LA-KONIGSBERGAJ-PONTOJ">problemo pri la 
Konigsbergaj pontoj</a>, de kiu komenciĝis <a 
href="G.html#GRAFEIKO">grafeiko</a>, kondukas al 2-grafeo (vd <a 
href="PONTOJ.html#La-Konigsbergaj-pontoj">La Konigsbergaj pontoj</a>). Kp <a 
href="AP.html#ARBO">arbo</a>, <a href="H.html#HAMAKO">hamako</a>, <a 
href="KO.html#KOMPLETA-GRAFEO">kompleta grafeo</a>, <a 
href="KO.html#KONEKSA-GRAFEO">koneksa grafeo</a>, <a 
href="R.html#RETO">reto</a>, <a href="SO.html#SUBGRAFEO">subgrafeo</a>, <a 
href="SO.html#SUPERGRAFEO">supergrafeo</a>, <a href="V.html#VOJO">vojo</a>. 
<a href="NAJBARL.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>