<html><head> 
<title>Komputada Leksikono: L..Le</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="LI.html"><img src="BILDOJ/suben.gif" alt="Sekvan paĝon! " 
align="bottom"></a><a href="K.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<p><h1>L —</h1> 
<ol> 
<li> La 16a el la <a href="LI.html#LITEROJ-DE-ESPERANTO">literoj de Esperanto</a>. 
<li> Roma <a href="C.html#CIFERO">cifero</a> (dekume 50). 
<li> Mallongigo por «Latine»; <a href="PR.html#PUNDOSIGNO">pundosigno</a> (£). 
<li> En pluraj programlingvoj<tt> L </tt>indikas <i>longan</i> (pli ol 
ordinare precizan) internan <a href="PR.html#PREZENTO">prezenton</a> de <a href="N.html#NUMERALO">numeralo</a>. 
</ol> 
<p>1996-02-29 <p><hr> <b><a name="LABORA">labor*a</a></b>, portempa [<a 
href="BIB.html#Ber85">Ber85</a>], provizora [<a href="BIB.html#Jel">Jel</a>] 
— <p>Pri <a href="V.html#VARIABLO">variablo</a>, <a 
href="DO.html#DOSIERO">dosiero</a>, <a 
href="DO.html#DOSIERUJO">dosierujo</a>, <a href="ME.html#MEMORO">memoro</a> 
uzata por peri datumon inter <a href="O.html#OPERACIO">operacioj</a>, 
kontraste al <dfn>problemaj</dfn>, <dfn>konceptaj</dfn> objektoj kiuj 
prezentas grandon el la problemtereno. Ekz-e por interŝanĝi la valorojn de 
variabloj <em>x</em> kaj <em>y</em> oni bezonas laboran kromvariablon <em>lab</em>: 
<p align="center"><em>lab := x; x := y; y := lab;</em></p><p>Kp <a 
href="M.html#MALNETA-DOSIERO">malneta dosiero</a>. <p><i>Angle:</i> 
auxiliary, intermediate, scratch, temporary <br><i>Ruse:</i> 
промежуточный, рабочий, вспомогательный 
<p>1999-03-29 <p><hr> <b><a 
name="LABORADMINISTRA-LINGVO">labor·administr·a lingv·o</a></b> 
—<p><b>Ω</b> Lingvo, kies <a href="O.html#ORDONO">ordonoj</a> startigas 
programojn kaj indikas al ili la traktendajn <a 
href="DO.html#DOSIERO">dosierojn</a> kaj ceterajn parametrojn. Riĉa 
laboradministra lingvo disponigas <a href="V.html#VARIABLO">variablojn</a>, 
<a href="E.html#ESPRIMO">esprimojn</a> kaj stirfrazojn. Ekz-e <i>JCL</i> 
(laboradministra lingvo de IBM/360 kaj IBM/370), <a 
href="SX.html#SxELO">ŝeloj</a> en <a href="U.html#UNIKSO">Unikso</a>. 
<p><i>Angle:</i> job control language, command language <br><i>Ruse:</i> 
язык управления заданиями <p>1996-02-29 <p><hr> <b><a 
name="LABORO">labor*o</a></b> —<p><b>Ω</b> Kolekto da programoj kaj 
iliaj datumoj, traktata de la <a href="O.html#OPERACIUMO">operaciumo</a> kiel 
unu tuto. Kp <a href="PR.html#PROCEZO">procezo</a>, <a 
href="T.html#TASKO">tasko</a>. <p>Ekz-e, en <a href="B.html#BASxO">Baŝo</a> 
laboro estas aro da procezoj el unu sama proceza grupo, kun iliaj <a 
href="DO.html#DUKTO">dukto</a> kaj procezidoj. <p><i>Angle:</i> job 
<br><i>France:</i>  travail, tâche 
<br><i>Germane:</i>  Auftrag <br><i>Ruse:</i> задание <p>1996-02-29 
<p><hr> <b><a name="LABORPLANADO">labor·plan·ad·o</a></b> 
—<p><b>Ω</b> La tuto de la <a href="F.html#FUNKCIO-1">funkcioj</a> 
administrataj de <a href="O.html#OPERACIUMO">operaciumo</a>, celantaj aranĝi 
bonordan plenumon de la <a href="L.html#LABORO">laboroj</a> komisiitaj al 
komputilo, atentante la <a href="PR.html#PRIORITATO">prioritatojn</a> 
atribuitajn al tiuj laboroj kaj la disponeblajn <a 
href="RI.html#RISURCO">risurcojn</a>. <p><i>Angle:</i> job scheduling 
<p>1996-02-29 <p><hr> <b><a name="LABORSTACIO">labor·staci·o</a></b> 
—<p><a href="KO.html#KOMPUTA-SISTEMO">Komputa sistemo</a>, kutime konektita 
al <a href="KO.html#KOMPUTILA-RETO">komputila reto</a>, konstruita por uzado 
en iu aplikkampo; kutime laborstacio estas pli povuma ol <a 
href="P.html#PERSONA-KOMPUTILO">persona komputilo</a>, precipe koncerne la <a 
href="G.html#GRAFIKO">grafikon</a>, <a 
href="KO.html#KOMPUTIVO">komputivon</a>, <a 
href="P.html#PLURTASKADO">plurtaskadon</a>. Ekz-e, multaj sistemoj por <a 
href="KO.html#KOMPUTILIZITA-PROJEKTADO">komputilizita projektado</a>. 
<p><i>Angle:</i> workstation 
<br><i>France:</i>  poste de travail <br><i>Ruse:</i> рабочая 
станция <p>1996-02-29 <p><hr> <b><a 
name="LABORTABLO">labor·tabl·o</a></b> —<p>En <a 
href="G.html#GUI">GUI</a>, parto de <a href="E.html#EKRANO">ekrano</a> kiu 
per <a href="P.html#PIKTOGRAMO">piktogramoj</a> kaj <a 
href="ME.html#MENUO">menuoj</a> bildigas laboran spacon de la <a 
href="U.html#UZULO">uzulo</a>, kaj ebligas al li moviĝi inter <a 
href="F.html#FENESTRO">fenestroj</a>, <a href="T.html#TASKO">taskoj</a> kaj 
aliaj GUI-objektoj — sen tajpi komandojn en <a 
href="L.html#LABORADMINISTRA-LINGVO">laboradministra lingvo</a>. <p><i>Angle:</i> desktop 
<br><i>France:</i>  bureau <br><i>Ruse:</i> рабочий стол 
<p>1997-09-22 <p><hr> <b><a name="LADAJxO">lad(aĵ)o</a></b> —<p>Ĵargona 
vorto por <a href="ME.html#MIKROPROGRAMO">mikroprogramo</a> — kp <a 
href="F.html#FERAJxO">fer(aĵ)o</a>. <p><i>Angle:</i> firmware <p>1996-02-29 
<p><hr> <b><a name="LAMBDO">lambd·o</a></b>, lambda [PIV1] — <p>Unu el la 
<a href="LI.html#LITEROJ-GREKAJ">literoj grekaj</a>, kies ĉeflitera formo 
estas uzata por signi <a href="V.html#VAKUO">vakuon</a>, iam pli speciale: la 
vakuan <a href="V.html#VORTO">vorton</a> kontraste al la vakua <a 
href="AP.html#ARO">aro</a> (signata per trastrekita 0). Pri la etlitera formo 
vd <a href="L.html#LAMBDOKALKULO">lambdokalkulo</a>. <p><i>Angle:</i> lambda 
<br><i>Ruse:</i> лямбда <p>1996-02-29 <p><hr> <b><a 
name="LAMBDOKALKULO">lambd·o·kalkul·o</a></b>, lambdo-notacio — 
<p><I><img src="BILDOJ/mat.gif" align="bottom" alt="Mat.:"></I> <a 
href="F.html#FORMALA-LINGVO">Formala lingvo</a> por prezenti kaj difini <a 
href="F.html#FUNKCIO-2">funkciojn</a>, forte influinta la <a 
href="F.html#FUNKCIA-PROGRAMLINGVO">funkciajn programlingvojn</a>, i.a. <a 
href="LI.html#LISP">LISPon</a>. Ĝi aperis komence de 1930aj jaroj en verkoj 
de A. <a href="CX.html#CxURCxO">Ĉurĉo</a> kiel rimedo por matematika 
difino de la koncepto de <a href="KO.html#KOMPUTEBLO">komputeblo</a>. <p><a 
href="F.html#FUNKCIO-2">Funkcion</a> oni ofte difinas per esprimo (formulo, 
<dfn>termo</dfn>) <em>T(x)</em>, entenanta <a 
href="LI.html#LIBERA-VARIABLO">liberan variablon</a> <em>x</em>. Nu, la 
tradicia «funkcia skribo» <em>T(x)</em> estas plursenca, ĉar ĝi povas 
simboli <a href="F.html#FUNKCIO-2">funkcion</a> aŭ ties <dfn>valoron</dfn>, 
la rezulton de ĝia <dfn>apliko</dfn> al la argumento <em>x</em>. Por klare 
indiki, ke temas pri la unua senco, ke la esprimon <em>T</em> oni rigardas 
funkcio de <em>x</em>, oni uzas <dfn>lambdo-esprimon</dfn> <em>(λx)T</em> 
(en kiu <em>x</em> iĝas <a href="LI.html#LIGITA-VARIABLO">ligita 
variablo</a>). Do, la difino de funkcio per egalaĵo, <em>f(x)=T</em>, 
ekvivalentas al la difino <em>F=(λx)T</em>. <p>La esprimon <em>(λx)T</em> 
oni rajtas rigardi <a href="O.html#OPERATORO">operatoro</a> ĵetanta esprimon 
<em>T</em> en funkcion. En matematiko tia operatoro nomiĝas 
<dfn>lambdo-abstraktaĵo</dfn>; en programlingvoj ĝi esprimeblas per <a 
href="F.html#FUNKCIDEKLARO">funkcideklaro</a> aŭ <a 
href="PR.html#PROCEDURDEKLARO">procedurdeklaro</a>, en <a 
href="AL.html#ALGOL">ALGOL</a>, ankaŭ per speciala <a 
href="KO.html#KONVERTO">konverto</a> (<dfn>procedurigo</dfn>, angle 
<i>proceduring,</i> de ALGOL-68; la <a 
href="P.html#PASIGO-PER-ALGORITMO">pasigo per algoritmo</a> de ALGOL-60). 
<p><i>Angle:</i> lambda calculus <br><i>Ruse:</i> 
лямбда-исчисление <p>1996-02-29 <p><hr> <b><a 
name="LANCxI">lanĉ·i</a></b>, ekigi, ekruli, <a 
href="SO.html#STARTIGO">startigi</a> — <p>Igi komputilon <a 
href="P.html#PLENUMI">plenumi</a> programon, komenci <a 
href="PR.html#PROCEZO">procezon</a>. <p><i>Angle:</i> launch, trigger, run 
<br><i>Pole:</i>  uruchomić <br><i>Ruse:</i> запустить 
<p>1996-02-29 <p><hr> <b><a name="LANGETO">lang·et·o</a></b> [<a 
href="BIB.html#CEED">CEED</a>] — <p>En <a 
href="DI.html#DIALOGUJO">dialogujo</a> imitanta sliparon, elstara peco de 
slipbildo servanta por elekti (aktivigi) la koncernan «slipon». <p><img 
src="BILDOJ/langeto.gif" alt="Bildo de Alain Fagot pri langetoj"> 
<p><i>Angle:</i> tab 
<br><i>France:</i>  onglet, languette <br><i>Ruse:</i> ушко, язычок 
<p>1998-12-29 <p><br clear=all><hr> <b><a 
name="LARGxIGxEMA-TRAIRO">larĝ(iĝ)em·a tra·ir·o</a></b> —<p>Tia <a 
href="T.html#TRAIRO">trairo</a> de <a href="G.html#GRAFEO">grafeo</a>, ke 
unue estas traktataj la <a href="V.html#VERTICO">verticoj</a> situantaj pli 
proksime al la elira. Kontraste al la <a 
href="PR.html#PROFUNDIGxEMA-TRAIRO">profundiĝema trairo</a>, en kiu la 
vizititaj sed ankoraŭ ne eluzitaj verticoj estas <i>stakigataj,</i> en la 
larĝiĝema trairo tiajn verticojn oni registras en <a 
href="R.html#REKTVICA-MEMORO">rektvica memoro</a>. <p><a 
href="TRAIROJ.html#Largxigxema-trairo-de-grafeo"><img 
src="BILDOJ/detaloj.gif" alt="Detaloj" border=0></a> 
<p><p><i>Angle:</i> breadth-first search <br><i>Ruse:</i> поиск 
вширь <p>1996-02-29 <p><hr> <b><a name="LASERA-PRINTILO">laser·a 
print·il·o</a></b> —<p><a href="N.html#NEPERKUTA-PRINTILO">Neperkuta 
printilo</a> uzanta laserradion por fari bildon kaj elektrostatike ĝin 
surpaperigi. Laseraj printiloj estas malbruaj kaj pli rapidaj ol la 
elektromeĥanikaj. Ili havas pli altan <a 
href="DI.html#DISTINGIVO">distingivon</a> — almenaŭ 300 dpi (ĉ. 12 <a 
href="R.html#RASTRUMERO">rastrumerojn</a> en 1 mm). Laseraj printiloj 
printas grafike kaj estas uzataj en la <a 
href="SO.html#SURTABLA-TIPOGRAFIO">surtabla tipografio</a>. <p><i>Angle:</i> 
laser printer <br><i>Ruse:</i> лазерный принтер <p>1996-02-29 
<p><hr> <b><a name="LATEHxO">Lateĥ·o</a></b>, <i>LaTeX</i> — <p><I><img 
src="BILDOJ/libroj.gif" align="bottom" alt="Lib.:"></I> Makroopakaĵo, kiu 
estas kvazaŭ etendaĵo de <a href="T.html#TEHxO">Teĥo</a> (TeX), programaro 
por komputilizita kompostado. Kompare kun Teĥo, Lateĥo disponigas 
oportunajn rimedojn por referencado al figuroj, tabeloj, strukturaj 
subdividoj (ĉapitroj, sekcioj ktp) kaj por <a 
href="KO.html#KOMPOSTA-GRAFIKO">komposta grafiko</a> per la signoj de la <a 
href="T.html#TIPARA-FAMILIO">tipara familio</a> de Teĥo. <p>Mia esperantigo 
de Lateĥo (enigo en la <a href="L.html#LATINA-3">Latina-3a</a> aŭ en 
<tt>^cirka^u</tt>-skribo, vortodividaj ŝablonoj por Esperanto): <a 
class="fora" target="_top" 
href="http://www.esperanto.mv.ru/Download/TeX/eo.tar.gz" 
>http://www.esperanto.mv.ru/Download/TeX/eo.tar.gz</a>. <p><i>Angle:</i> 
LaTeX <p>1996-02-29 <p><hr> <b><a name="LATINA-1">Latin·a-1</a></b> 
—<p>En ISO 8859, la «Latina Alfabeto n-ro 1», unu el la sortimento de 
8-bitaj <a href="I.html#ISO-KODO">ISO-kodoj</a>. Ĝi estas etendo de <a 
href="AP.html#ASKIO">Askio</a>, destinita por priservi la lingvojn 
«Nord-Eŭropajn», i.a. anglan, danan, ejran, Feroan, francan, germanan, 
hispanan, Islandan, italan, norvegan, portugalan, suoman, svedan; aliflanke, 
ĝi formas la unuan kodpaĝon de <a href="U.html#UNIKODO">Unikodo</a>. <p><a 
href="UNIKODO.html#La-Unikoda-pagxo-Latina-1a"><img src="BILDOJ/detaloj.gif" 
alt="Detaloj" border=0></a> 
<p><p><i>Angle:</i> Latin Alphabet No 1 
<br><i>France:</i>  alphabet latin n° 1 <p>1996-02-29 <p><hr> <b><a 
name="LATINA-2">Latin·a-2</a></b> —<p>En ISO 8859, la «Latina Alfabeto 
n-ro 2», unu el la sortimento de 8-bitaj <a 
href="I.html#ISO-KODO">ISO-kodoj</a>, etendo de <a 
href="AP.html#ASKIO">Askio</a>, destinita por priservi la latinskribajn 
lingvojn, i.a. ĉeĥan, hungaran, kroatan, polan, rumanan, slovakan k.a. 
<p><i>Angle:</i> Latin Alphabet No 2 
<br><i>France:</i>  alphabet latin n° 2 <p>1997-06-10 <p><hr> <b><a 
name="LATINA-3">Latin·a-3</a></b> —<p>En ISO-8859, la «Latina Alfabeto 
n-ro 3», unu el la sortimento de la 8-bitaj <a 
href="I.html#ISO-KODO">ISO-kodoj</a>, entenanta ĉiujn <a 
href="LI.html#LITEROJ-DE-ESPERANTO">literojn de Esperanto</a>. Ĝi estas 
etendo de <a href="AP.html#ASKIO">Askio</a>, destinita por priservi la 
lingvojn «Sud-Eŭropajn», i.a. afrikansan, anglan, <i>Esperanton,</i> 
francan, galegan, germanan, italan, Maltan kaj turkan. Tamen nur por la Malta 
kaj Esperanto ne ekzistas aliaj taŭgaj signaroj en la serio ISO-8859; ekz-e 
la turkoj preferas ISO-8859-9 (la Latina-5). <p><a 
href="LAT3UNI.html#Pri-la-Latina-3a"><img src="BILDOJ/detaloj.gif" 
alt="Detaloj" border=0></a> 
<p><p><b><I>Noto.</I></b> Do, la plena nomo de la normo estas «La Tria 
Latina Alfabeto» (aŭ signaro); la neformalan mallongigon oni povus voĉlegi 
«Latina tri(a)». <p><i>Angle:</i> Latin-3, Latin Alphabet No 3 
<br><i>France:</i>  alphabet latin n° 3 <p>1996-11-03 <p><hr> <b><a 
name="LATISO">latis·o</a></b> [PIV1, <a href="BIB.html#EKV">EKV</a>] — 
<p><a href="O.html#ORDA-ARO">Orda aro</a> en kiu ajnaj du elementoj havas kaj 
supran, kaj suban <a href="LI.html#LIMO-1">limojn</a> [<a 
href="BIB.html#Rei87">Rei87</a>]. Ekz-e <a href="B.html#BULEA-ALGEBRO">Bulea 
algebro</a>. <p><i>Angle:</i> lattice <br><i>Ruse:</i> решётка 
<p>1996-02-29 <p><hr> <b><a name="LAUxBITA-OPERACIO">laŭ·bit·a 
operaci·o</a></b> —<p>Operacio super <a 
href="B.html#BITCxENO">bitĉenoj</a>, malkomponebla en pli simplajn 
operaciojn, kalkulantajn ĉiun <em>n</em>-an <a 
href="B.html#BITO-1">biton</a> de la rezulto per samnoma operacio super la 
<em>n</em>-aj bitpozicioj; ekz-e la unuloka laŭbita operacio: 
<p 
align="center"><em>!10011010 == 01100101 /∗ nego, C ∗/ </em></p><p>kaj 
jen dulokaj: 
<table align="center" border=2><tr><th> kajo <th> aŭo <th> disaŭo<tr><td> 10011011 
<td> 10011011 
<td> 10011010<tr><td> 00111101 
<td> 00111101 
<td> 00111101<tr><td> 00011001 
<td> 10111111 
<td> 10100111 
</table> 
<p>Laŭbitaj operacioj disponeblas en <a href="C.html#C-2">C</a>, <a 
href="A.html#ADA">Ada</a> (vd la uzon de laŭbitaj operacioj super <a 
href="K.html#KARAKTERIZA-VEKTORO">karakterizaj vektoroj</a> por realigi 
aroperaciojn, <a href="AROJ.html#Genera-programpeco-en-Ada">Genera 
programpeco en Ada</a>). Kp <a href="SO.html#SORBEMA-OPERACIO">sorbema 
operacio</a>. <p><b><I>Noto.</I></b> Oni povus heziti pri la prefikso: ĉu 
preferindas <i>pobita, disbita</i>? Ni preferis <i>laŭbita</i>n, ĉar ĝi 
estas tute sekura (ekz-e, <i>po-</i> estus dubinda, ja laŭ PIV1 ĝi 
aplikeblas nur al numeraloj), rekte kopias la anglan <i>-wise,</i> kaj havas 
paralelojn en <i>laŭvice, laŭvorte, laŭmezure.</i> <p><i>Angle:</i> 
bitwise operation <br><i>Ruse:</i> поразрядная операция 
<p>1996-02-29 <p><hr> <b><a name="LAUxCIFERA-KOMPLEMENTO">laŭ·cifer·a 
komplement·o</a></b> —<p>Ĉe la aritmetikado en <em>b</em>-uma <a 
href="N.html#NOMBROSISTEMO">nombrosistemo</a> super la entjeroj ne pli ol 
<em>l</em> ciferojn longaj, la laŭcifera komplemento de nombro <em>n</em> 
estas tia entjero <em>ñ</em>, ke <em>n+ñ=b<sup>l</sup>−1</em>. Alivorte, 
<em>n+ñ</em> havas en ĉiuj ciferpozicioj la ciferon <em>b−1</em>, do la 
ciferoj de <em>ñ</em> kalkuleblas sendepende unuj je la aliaj (kaj 
eventuale, paralele). Vd <a href="KO.html#KOMPLEMENTO-GxIS-UNU">komplemento 
ĝis unu</a>, <a href="KO.html#KOMPLEMENTO-GxIS-NAUx">komplemento ĝis 
naŭ</a>; kp <a href="GX.html#GxISBAZA-KOMPLEMENTO">ĝisbaza komplemento</a>, 
<a href="KO.html#KOMPLEMENTA-PREZENTO">komplementa prezento</a>. 
<p><i>Angle:</i> radix-minus-one complement <br><i>Ruse:</i> 
поразрядное дополнение <p>1996-02-29 <p><hr> <b><a 
name="LAUxMENDA-PROGRAMARO">laŭ·mend·a program(ar)o</a></b> 
—<p>Programoj projektitaj kaj konstruitaj laŭ speciala mendo por specialaj 
bezonoj. <p><i>Angle:</i> custom software 
<br><i>France:</i>  logiciel sur mésure, logiciel à la demande 
<br><i>Germane:</i>  Kundenspezifische Software <br><i>Ruse:</i> 
заказное программное обеспечение <p>1999-02-20 
<p><hr> <b><a name="LAUxOKAZA-PARTO">laŭ·okaz·a part·o</a></b> —<p>∏ 
En <a href="RI.html#RIKORDOTIPO">rikordotipo</a> de Paskalo, la parto de <a 
href="K.html#KAMPLISTO">kamplisto</a> priskribanta la <a 
href="O.html#OKAZETIKEDO">okazetikedon</a> kaj la <a 
href="K.html#KAMPO">kampojn</a>, per kiuj diferencas la alternativaj varioj 
(okazoj). <p><i>Angle:</i> variant part <br><i>Ruse:</i> сменная 
часть, вариантная часть <p>2005-07-10  <p><hr> <b><a 
name="LAUxVICA-ATINGO">laŭ·vic·a ating·o</a></b> —<p>Maniero <a 
href="SI.html#SKRIBI">skribi</a> aŭ <a href="L.html#LEGI-1">legi</a> datumon laŭ 
certa <a href="DI.html#DISCIPLINO">disciplino</a> (ekz-e laŭ la ordo de la 
registrado, vd <a href="R.html#REKTVICA-MEMORO">rektvica memoro</a>). Kp <a 
href="AP.html#ATINGOMANIERO">atingomaniero</a>, <a 
href="S.html#SENVICA-ATINGO">senvica atingo</a>. <p><i>Angle:</i> serial 
access, sequential access <br><i>Ruse:</i> последовательный 
доступ <p>1996-02-29 <p><hr> (1) <b><a name="LEGI-1">leg*i</a></b> [<a 
href="BIB.html#KKV">KKV</a>] — <p><a href="KO.html#KOPII">Kopii</a> aŭ <a 
href="ME.html#MOVI">movi</a> datumon el malpli alta nivelo de la <a 
href="ME.html#MEMORHIERARKIO">memorhierarkio</a> al pli alta: el <a 
href="E.html#EKSTERA-MEMORO">ekstera memoro</a> en la <a 
href="CX.html#CxEFMEMORO">ĉefmemoron</a>, el la ĉefmemoro en procesoran <a 
href="R.html#REGxISTRO">reĝistron</a>. Kp <a 
href="SX.html#SxARGI">ŝargi</a>; <a href="SI.html#SKRIBI">skribi</a>. 
<p><b><I>Noto.</I></b> Do, fake la verbo «legi» havas, kompare kun la 
komunlingva verbo, kroman komplementon: 
<p align="center">legi ion el ie <i>en ion.</i></p><p><p><i>Angle:</i> read, 
load <br><i>Ruse:</i> читать, считывать <p>1996-02-29 <p>(2) 
<b><a name="LEGI-2">leg*i</a></b> — 
<ol> 
<li> <a href="E.html#ELIGI">Eligi</a> sonojn aŭ <a 
href="V.html#VIDEO">videon</a> en formo, perceptebla por <a 
href="U.html#UZULO">uzulo</a>; ekz-e voĉlegi tekston per <a href="SO.html#SONLEGILO">sonlegilo</a>. 
<li> Prezenti internan datumon en formo, facile perceptebla de homo; kp <a 
href="N.html#NOVAJxLEGILO">novaĵlegilo</a>, <a href="F.html#FOLIUMILO">foliumilo</a>. 
</ol> 
<p><i>Angle:</i> play; read <br><i>Ruse:</i> проиграть, 
воспроизвести <p>1998-01-02 <p><hr> <b><a 
name="LEGILO">leg·il·o</a></b> [<a href="BIB.html#KKV">KKV</a>] — 
<ol> 
<li> <a href="O.html#ORGANO">Organo</a> por <a href="L.html#LEGI-1">legi</a> 
datumojn registritajn sur <a href="D.html#DATUMPORTILO">datumportilo</a>, 
precipe <a href="T.html#TRUKARTO">trukartoj</a> aŭ trurubando, sed ankaŭ 
ekz-e «strekkoda legilo». Kp <a href="E.html#ENIGA-ORGANO">eniga 
organo</a>, <a href="SI.html#SKANILO">skanilo</a>. 
<li> Rimedo por prezenti al homo komputilan aŭ elektronikan dokumenton, 
ekz-e <a href="N.html#NOVAJxLEGILO">novaĵlegilo</a>, <a 
href="F.html#FOLIUMILO">foliumilo</a> (= <a 
href="T.html#TTT-LEGILO">TTT-legilo</a>), <a href="SO.html#SONLEGILO">sonlegilo</a>. 
</ol> 
<p><i>Angle:</i> reader 
<br><i>France:</i>  lecteur 
<br><i>Pole:</i>  czytnik <br><i>Ruse:</i> устройство чтения; 
программа чтения, читалка, просмотрщик 
<p>1996-11-22 <p><hr> <b><a name="LEGOSIGNO">leg·o·sign·o</a></b> [PIV1] 
— <p>En dialoga tekstotraktilo (<a href="R.html#REDAKTILO">redaktilo</a>, 
<a href="F.html#FOLIUMILO">foliumilo</a>), rimedo ebliganta memorfiksi la 
kurantan pozicion por poste tien reven(ad)i. <p><b><I>Noto.</I></b> La 
termino aludas legosignon en ordinara presita libro: «rubando, strio aŭ 
lateto, uzata por memorigi, kie oni haltis en la legado de libro» [PIV1]. 
Evidente, legosigno uzeblas ne nur dum legado, sed ankaŭ dum <a 
href="R.html#REDAKTADO">redaktado</a>. <p><i>Angle:</i> bookmark 
<br><i>France:</i>  signet 
<br><i>Germane:</i>  Lesezeichen <br><i>Ruse:</i> закладка 
<p>1996-02-29 <p><hr> <b><a name="LEGUMINO">leg·u·mi·n·o</a></b> 
—<p><I><img src="BILDOJ/komput.gif" align="bottom" alt="Komp.:"></I> En <a 
href="DI.html#DISTRIBUA-GARNITURO">distribua garnituro</a> de komputa 
produkto, nelonga teksta <a href="DO.html#DOSIERO">dosiero</a> metita en la 
radikan <a href="DO.html#DOSIERUJO">dosierujon</a> kaj entenanta resuman 
priskribon de la produkto. Plej ofte ĝia <a href="N.html#NOMO">nomo</a> 
estas<tt> legu.min </tt>aŭ (angle) <i>read.me</i> ktp. 
<p><b><I>Noto.</I></b> La vorto estas malofta ekzemplo de kunmetaĵo 
retenanta finaĵojn (kp <i><a href="E.html#ENEN-KLAVO">enen-klavo</a>, <a 
href="PN.html#POSTEULO">posteulo</a>, vivuo</i> kaj speciale, 
<i>neforgesumino</i>). <p><i>Angle:</i> README file 
<br><i>France:</i>  ALIRE, LISEZMOI 
<br><i>Germane:</i>  LIESMICH <p>1996-02-29 <p><hr> <b><a 
name="LEKSIKA-ANALIZILO">leksik·a analiz·il·o</a></b> —<p>En <a 
href="T.html#TRADUKILO">tradukilo</a>, la simboltraktilo aŭ <a 
href="ME.html#MODULO-2">modulo</a> destinita por fari la <a 
href="L.html#LEKSIKA-ANALIZO">leksikan analizon</a>. <p><i>Angle:</i> lexical 
analyser, scanner <br><i>Ruse:</i> лексический 
анализатор <p>1996-02-29 <p><hr> <b><a 
name="LEKSIKA-ANALIZO">leksik·a analiz*o</a></b> —<p>Simboltraktado en <a 
href="T.html#TRADUKILO">tradukilo</a>, celanta rekoni (identigi) en tradukata 
programo la <a href="SI.html#SIMBOLO">simbolojn</a>, precipe la <a 
href="SX.html#SxLOSILVORTO">ŝlosilvortojn</a>, <a 
href="N.html#NOMO">nomojn</a>, <a href="LI.html#LITERALO">literalojn</a> kaj 
<a href="O.html#OPERACISIMBOLO">operacisimbolojn</a>. Vd <a 
href="L.html#LEKSIKA-ANALIZILO">leksika analizilo</a>. <p><i>Angle:</i> lexical 
analysis, scan <br><i>Ruse:</i> лексический анализ 
<p>1996-02-29 <p><hr> <b><a name="LEKSIKOGRAFIA-ORDIGO">leksikografi·a 
ord·ig·o</a></b> —<p>Ĉia <a href="AL.html#ALGORITMO">algoritmo</a> por 
aranĝi la datumanojn laŭ la <a href="L.html#LEKSIKOGRAFIA-ORDO">leksikografia 
ordo</a>. <p><i>Angle:</i> lexicographic sort <br><i>Ruse:</i> 
лексикографическое упорядочение <p>1996-02-29 
<p><hr> <b><a name="LEKSIKOGRAFIA-ORDO">leksikografi·a ord·o</a></b>, 
alfabeta ordo — <p>Estu <a href="D.html#DATUMTIPO">datumtipo</a> 
<em>a</em> kun rigora <a href="O.html#ORDO-1">ordo</a> «<em>&lt;</em>»; sekvenco 
<p align="center"><em>x: TABELO [1..m] EL a </em></p><p>antaŭas sekvencon 
<p align="center"><em>y: TABELO [1..n] EL a </em></p><p>SSE veras ajna 
el la tri kondiĉoj: <UL> 
<li> <em>x</em> estas <a href="V.html#VAKUO">vakuo</a> (<em>x=Λ</em>, t.e. 
<em>m=0</em>), kaj <em>y</em> ne estas vakuo (<em>n&gt;0</em>); aŭ 
<li> nek <em>x</em> nek <em>y</em> estas vakuo kaj <em>x[1]&lt;y[1]</em>; aŭ 
<li> nek <em>x</em> nek <em>y</em> vakuas, <em>x[1]=y[1]</em>, kaj pri la 
vostoj <em>x′=x[2..m]</em> kaj <em>y′=y[2..n]</em>, ricevataj per forigo 
de la respektivaj unuaj anoj, veras ke <em>x′</em> antaŭas <em>y′</em> 
laŭ la leksikografia ordo. </UL>Kutime ankaŭ por la tiel difinita 
leksikografia ordo oni uzas la saman ordosimbolon: <em>x&lt;y</em>. En 
Paskalo leksikografia ordo estas rekte uzebla por kompari <a href="SI.html#SIGNOCxENO">signoĉenojn</a>. 
<p><b><I>Rim.</I></b>  Tamen vd <a 
href="DO.html#DULITERAJxO">duliteraĵo</a>. <p><i>Angle:</i> lexicographic order 
<br><i>France:</i>  ordre alphabétique 
<br><i>Pole:</i>  porządek słownikowy <br><i>Ruse:</i> 
лексикографический порядок <p>1996-02-29 <p><hr> 
<b><a name="LERNILO">lern·il·o</a></b> —<p>Rimedo, ofte en formo de 
dialoga programo, por lerni pri programa produkto; ofte parto de ties <a 
href="DI.html#DISTRIBUA-GARNITURO">distribua garnituro</a>. <p><i>Angle:</i> tutorial 
<br><i>France:</i>  guide d'initiation <br><i>Ruse:</i> учебник, 
обучающая программа <p>1999-09-10 <p><hr> <a 
href="LI.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>