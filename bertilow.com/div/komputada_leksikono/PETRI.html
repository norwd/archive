 <html><head> 
<title>Komputada Leksikono: Petri-retoj</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="KOMPL.html"><img src="BILDOJ/supren.gif" alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h4><a href="P.html#PETRI-RETO" name="Petri-retoj">Petri-retoj</a></h4> 
Formale Petri-reto estas kvinopo <em>R=(P,T,F,H,M₀)</em>, kie <em>P</em> 
kaj <em>T</em> estas finiaj nevakuaj <a href="DI.html#DISAJ-AROJ">disaj 
aroj</a> de, respektive, <dfn>pozicioj</dfn> kaj <dfn>transirejoj</dfn>; 
<em>F:P×T→{0,1}</em> kaj <em>H:T×P→{0,1}</em> estas najbarecpredikatoj, 
kaj <em>M₀: P→ℕ</em> estas <dfn>komenca markaĵo</dfn>. <p>Oni 
kutimas bildigi Petri-reton per direktaj grafeoj similaj al ĉi tiuj <a 
href="BILDOJ/petri.gif"><img src="BILDOJ/fig.gif" align="bottom" 
alt="FIG."></a>. La <a href="V.html#VERTICO">verticoj</a> de tiu <a 
href="DO.html#DUKOLORA-GRAFEO">dukolora grafeo</a> estas <em>P+T</em>; la 
pozicioj (aŭ «lokoj») estas bildigataj per cirkloj, la transirejon (aŭ 
«hurdojn») prezentas dikaj strekoj aŭ ortogramoj. <a 
href="DI.html#DIREKTA-EGxO">Direkta eĝo</a> iras el pozicia vertico 
<em>p</em> al transirejo <em>t</em> SSE <em>F(p,t)=1</em>; el transirejo 
<em>t</em> al pozicio <em>p</em>, SSE <em>H(t,p)=1</em>. <p>Pozicia vertico 
estas markata per nenegativa entjero (lokmarkaĵo), kiu en la grafika <a 
href="PR.html#PREZENTO">prezento</a> estas bildigata per koncerna nombro da 
nigraj <dfn>ĵetonoj</dfn> («diskoj», «markoj») en la responda cirklo. 
<p>Petri-reto funkcias paŝante de markaĵo al markaĵo. Ĉiu markaĵo estas 
<a href="JX.html#JxETO">ĵeto</a> <em>M:P→ℕ</em>; la reto komencas sian 
funkciadon ĉe la komenca markaĵo <em>M₀</em>. La markaĵoŝanĝoj okazas 
rezulte de ŝalto fare de iu el la transirejoj. <p>Transirejo <em>t</em> 
povas <dfn>ŝaltiĝi</dfn> («malfermiĝi», «eki», «pafi») ĉe markaĵo 
<em>M</em>, se 
<p align="center"><em>(∀p∈P)[M(p)−F(t,p)≥0] </em></p><p>Tiu kondiĉo 
signifas, ke ĉiuj <dfn>enirejoj</dfn> de <em>t</em>, t.e. ĉiuj pozicioj 
<em>p</em> por kiuj <em>F(p,t)=1</em>, havas po almenaŭ unu ĵetonon. 
<p>Post ŝalto de transirejo <em>t</em> ĉe markaĵo <em>M</em> ĉi-lastan 
anstataŭas la markaĵo <em>M′</em> laŭ la sekva regulo: 
<p 
align="center"><em>(∀p∈P)[M′(p)=M(p)−F(t,p)+H(t,p)]; </em></p><p>alivorte, 
la transirejo <em>t</em> deprenas po unu ĵetonon el ĉiu sia enirejo, kaj 
aldonas po unu ĵetonon en ĉiun sian <dfn>elirejon</dfn>, t.e. en ĉiun 
pozicion <em>p</em> por kiu <em>H(t,p)=1</em>. Ke <em>M′</em> tuj sekvas el 
<em>M</em> per <em>t</em> simbolas <em>M ⊢<sup>t</sup> M′</em>. <p>La 
transirejoj ŝaltiĝas sinsekve sed nedeterminisme: se pluraj transirejoj 
povas ŝaltiĝi, ekas nur unu, ajna el ili (ekz-e <a 
href="BILDOJ/petri.gif"><img src="BILDOJ/fig.gif" align="bottom" 
alt="FIG."></a>). La reto haltas, se ĉe la kuranta markaĵo neniu transirejo 
povas ŝaltiĝi. <p>Tiel Petri-reto modelas dinamikan strukturon kaj ties 
funkciadon. La supra difino priskribas «simplan» Petri-reton; en la 
ĝenerala okazo la reto estas <a href="P.html#PLURGRAFEO">plurgrafeo</a>, kaj 
la ŝaltokondiĉo postulas, ke la nombro de la ĵetonoj en ĉiu enirejo 
<em>p</em> de transirejo <em>t</em> estu ne malplia ol la nombro de la eĝoj, 
irantaj el <em>p</em> al <em>t</em>, kaj la transirejo <em>t</em> post la 
ŝalto aldonas en ĉiun sian elirejon <em>q</em> tiom da ĵetonoj, kiom da 
eĝoj iras el <em>t</em> al <em>q</em>. Tamen tiu ĝeneraligo ne estas 
esenca, ĉar ĉiun tian reton oni povas transformi en iun simplan, retenante 
la interesajn ecojn de la ĝenerala. <p>Se la pozicioj formas <a 
href="O.html#ORDA-ARO">ordan aron</a> <em>P=(p₁,… p<sub>n</sub>)</em>, 
tiam markaĵo <em>M</em> oportune prezenteblas per <em>n</em>-opo 
<em>M=(M(p₁),… M(p<sub>n</sub>))</em>. Facile difineblas rilatoj inter 
markaĵoj: la egalo <em>M=M′</em>, la rigora plio <em>M&gt;M′</em> ktp. 
Ekz-e <em>M≤M′</em> SSE <em>(∀p∈P)[M(p)≤M′(p)]</em>. <p>Markaĵo 
<em>M′</em> estas atingebla en la reto <em>R</em> el markaĵo <em>M</em> 
per ŝaltosekvenco <em>s=t₁ … t<sub>k</sub></em>, se ekzistas sekvenco 
da tujsekvaj markaĵoj 
<em>M ⊢<sup>t₁</sup> M₁ …⊢<sup>t<sub>k</sub></sup> M′</em> 
(simbole, <em>M ⊢<sup>s</sup> M′</em>, aŭ <em>M ⊢ M′</em> — se 
la ŝaltosekvenco ne gravas). <p>Markaĵo <em>M</em> estas atingebla en la 
reto <em>R</em>, se <em>M₀ ⊢ M</em>. Estu <em>A(R)</em> la aro de ĉiuj 
markaĵoj, atingeblaj en <em>R</em>. La vortoaro 
<p 
align="center"><em>L(R) = { s∈T<sup>*</sup> | (∃M)[M₀ ⊢<sup>s</sup> M] } </em></p><p>estas 
la <dfn>libera lingvo</dfn> de la reto <em>R</em>. <p>Transirejo <em>t</em> 
atingeblas el markaĵo <em>M</em> en reto <em>R</em>, se ekzistas tia 
<em>M′∈A(R)</em>, ke <em>M⊢M′</em> kaj <em>t</em> ŝalteblas ĉe 
<em>M′</em>. Transirejo atingeblas en reto, se ĝi atingeblas el ties 
komenca markaĵo. <p>Transirejo estas <dfn>viva</dfn>, se ĝi atingeblas el 
ajna markaĵo el <em>A(R)</em>. Reto <em>R</em> estas viva, se ĉiuj ĝiaj 
transirejoj estas vivaj. <p>Pozicio <em>p</em> estas <i>barita,</i> se 
ekzistas entjero <em>k</em> tia, ke <em>M(p)≤k</em> por ĉiuj 
<em>M∈A(R)</em>. Reto estas barita, se ĉiuj ĝiaj pozicioj estas baritaj. 
<p>Petri-retoj <em>R₁</em> kaj <em>R₂</em> estas <dfn>ekvivalentaj</dfn>, 
se <em>L(R₁)=L(R₂)</em>. <p><hr><a href="HEJMO.html"><img 
src="BILDOJ/indekso.gif" alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>