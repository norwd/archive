<html><head> 
<title>Komputada Leksikono: D..De</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="DI.html"><img src="BILDOJ/suben.gif" alt="Sekvan paĝon! " 
align="bottom"></a><a href="CX.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<p><h1>D —</h1> 
<ol> 
<li> La kvina <a href="LI.html#LITERO">litero</a> en la alfabeto de Esperanto. 
<li> Roma cifero (500). 
<li> Deksesuma <a href="C.html#CIFERO">cifero</a> (dekume 13). 
<li> En pluraj programlingvoj<tt> <a name="D">D</a> </tt>servas por indiki 
duoblan precizon en <a href="PR.html#PREZENTO">prezento</a> de dekuma <a href="N.html#NUMERALO">numeralo</a>. 
<li> (d) mallongigo de la <a href="O.html#ONOPREFIKSO">onoprefikso</a> 
<i>deci-,</i> indikanta dekonojn. 
</ol> 
<p>1996-02-29 <p><hr> <b><a name="DATAGRAMO">datagram·o</a></b> 
—<p><I><img src="BILDOJ/retoj.gif" align="bottom" alt="Retoj:"></I> <a 
href="P.html#PAKAJxO">Pakaĵo</a> kompleta por transsendo tra <a 
href="KO.html#KOMPUTILA-RETO">komputila reto</a>, t.e. sufiĉa por <a 
href="E.html#ENKURSIGO">enkursigo</a> (sen apliki informojn pli aliaj 
datuminterŝanĝoj aŭ retoj), transmetebla sen antaŭa konekto kaj <a 
href="KR.html#KVITANCI">kvitanco</a>. <p>Kp <a 
href="K.html#KADRO">kadro</a>. <p><i>Angle:</i> datagram 
<br><i>France:</i>  datagramme 
<br><i>Germane:</i>  Datagramm <br><i>Ruse:</i> датаграмма 
<p>1999-07-04 <p><hr> <img src="BILDOJ/evi.gif" align="middle" 
alt="Evi."><b> <a name="DATENO">daten·o</a></b> [<a 
href="BIB.html#SPIV">SPIV</a>] — <p><a href="D.html#DATUMO">Datumo</a>. 
<p><b><I>Noto.</I></b> La vorto aperis por eviti kolizion inter 
<i>datum-o</i> kaj <i>dat-um-o;</i> ĝi imitas la germanan <i>Daten</i>. Tiun 
formon akceptis multaj esperantistoj (precipe en la Okcidento). Cetere, 
ankaŭ ĝi estas misanalizebla: <i>dat-en-o;</i> ekz-e, ĉu <i>dateneligo</i> 
estas <i>daten-<a href="E.html#ELIGO">eligo</a></i> aŭ <i>dat-<a 
href="E.html#ENELIGO">eneligo</a></i>? <p>1996-02-29 <p><hr> <b><a 
name="DATUMANO">datum·an·o</a></b>, datumartikolo, datumero [<a 
href="BIB.html#Cab">Cab</a>] — <p>Nomebla parto de <a 
href="D.html#DATUMO">datumo</a>, atingebla kiel aparta objekto: <a 
href="RI.html#RIKORDO">rikordo</a>, ties <a href="K.html#KAMPO">kampo</a>, 
elemento de <a href="T.html#TABELO-1">tabelo</a>. <p><b><I>Noto.</I></b> Oni 
ofte proponas por tiu signifo la vorton «datumero»; malpreferinde, ĉar 
normale <i>-ero</i> indikas malplejan nedivideblan parton (sekve, 
«datumero» proprasence devas esti <a href="AP.html#ATOMO">atomo</a> aŭ eĉ 
<a href="B.html#BITO-1">bito</a>), dum «datumano» estas «<a 
href="AL.html#ANO">ano</a>, membro de datumo» – kaj membro povas esti 
malsimpla, kiel kolektiva membro de asocio povas mem havi siajn membrojn, kaj 
membro de frazo povas mem esti propozicio kun siaj membroj; tiel same 
«datumano» eventuale povas mem esti malsimpla datumstrukturo, ekz-e <a 
href="LI.html#LISTO">listo</a> el listoj ktp. <p><i>Angle:</i> data item 
<br><i>Ruse:</i> элемент данных <p>1996-02-29 <p><hr> <b><a 
name="DATUMARO">datum·ar·o</a></b>, fizika dosiero — <p>Nuda kolekto da 
<a href="D.html#DATUMO">datumoj</a>, sendepende je ĝia situo en <a 
href="KO.html#KOMPUTA-SISTEMO">komputa sistemo</a>. Datumaro kun sia <a 
href="O.html#OPERACIUMO">operaciuma</a> nomo (<a 
href="I.html#INDEKSNODO">indeksnodo</a>) estas <a 
href="DO.html#DOSIERO">dosiero</a>. <p><i>Angle:</i> data set; document 
<br><i>France:</i>  ensemble de données 
<br><i>Germane:</i>  Datenmenge <br><i>Ruse:</i> набор данных 
<p>1996-02-29 <p><hr> <b><a name="DATUMBANKO">datum·bank·o</a></b> 
—<p>Kolekto da <a href="D.html#DATUMO">datumoj</a> (<a 
href="D.html#DATUMBAZO">datumbazoj</a>, <a href="DO.html#DOSIERO">dosieroj</a>) pri 
iu aplikkampo. <p><i>Angle:</i> data bank <br><i>Ruse:</i> банк 
данных <p>1996-02-29 <p><hr> <b><a 
name="DATUMBAZA-LINGVO">datum·baz·a lingv·o</a></b> —<p>Kombino de <a 
href="D.html#DATUMPRISKRIBA-LINGVO">datumpriskriba lingvo</a> kaj <a 
href="D.html#DATUMMANIPULA-LINGVO">datummanipula lingvo</a>. <p><i>Angle:</i> 
data-base language <br><i>Ruse:</i> язык базы данных 
<p>1996-02-29 <p><hr> <b><a 
name="DATUMBAZ-MANIPULILO">datum·baz-manipul·il·o</a></b> —<p>Vd <a 
href="D.html#DBM">DBM</a>. <p><i>Angle:</i> data-base management system 
<br><i>Ruse:</i> система управления базами 
данных <p>1996-02-29 <p><hr> <b><a 
name="DATUMBAZO">datum·baz·o</a></b> —<p>Kolekto de interligitaj <a 
href="D.html#DATUMO">datumoj</a> uzataj de pluraj aplikoj per <a 
href="D.html#DATUMBAZ-MANIPULILO">datumbaz-manipulilo</a> (DBM). <p><i>Angle:</i> 
data base 
<br><i>France:</i>  base de données 
<br><i>Germane:</i>  Datenbasis <br><i>Ruse:</i> база данных 
<p>1996-02-29 <p><hr> <b><a name="DATUMBUSO">datum·bus·o</a></b> —<p><a 
href="B.html#BUSO">Buso</a> destinita por transmeti ĝeneralajn datumojn en 
komputilo. Normale datumbuso ebligas paralelan transmeton de tuta <a 
href="CX.html#CxELO">ĉelo</a>. Kp <a href="A.html#ADRESBUSO">adresbuso</a>. 
<p><i>Angle:</i> data bus, data path <br><i>Ruse:</i> шина данных 
<p>1996-02-29 <p><hr> <b><a name="DATUMFLUA-ARKITEKTURO">datum·flu·a 
arkitektur·o</a></b> —<p>Tia aranĝo de komputilo, ke la plenumon de ĉiu 
<a href="KO.html#KOMANDO">komando</a> startigas la preteco de ties <a 
href="O.html#OPERANDO">operandoj</a>; antaŭdifinita linia ordigo de la 
komandoj malestas. En la priskribo de la datumfluo la operandoj estas 
indikataj ne per la adresoj de variabloj sed per la komandoj, kies rezultoj 
estas uzendaj. Datumflua arkitekturo respondas al <a 
href="F.html#FUNKCIA-PROGRAMLINGVO">funkciaj programlingvoj</a>. Kp <a 
href="N.html#NEUxMANA-ARKITEKTURO">Neŭmana arkitekturo</a>. <p><i>Angle:</i> 
dataflow machine <br><i>Ruse:</i> машина управляемая 
потоком данных <p>1996-02-29 <p><hr> <b><a 
name="DATUMFLUA-DIAGRAMO">datum·flu·a diagram·o</a></b> —<p><a 
href="DI.html#DIREKTA-GRAFEO">Direkta grafeo</a> kies <a 
href="V.html#VERTICO">verticoj</a> respondas al la <a 
href="V.html#VARIABLO">variabloj</a> kaj <a 
href="E.html#ESPRIMO">esprimoj</a> de programo. <a 
href="E.html#EGxO">Eĝo</a> iras el vertico <em>A</em> al vertico <em>B</em> 
SSE <em>A</em> estas senpere uzata en la komputado de <em>B</em>. 
<p><i>Angle:</i> data-flow chart 
<br><i>Germane:</i>  Datenflußplan <br><i>Ruse:</i> 
информационный граф <p>1996-02-29 <p><hr> <b><a 
name="DATUMKOHERO">datum·koher·o</a></b> —<p>La eco de bonstata <a 
href="D.html#DATUMBAZO">datumbazo</a> havi ĉiujn datumanojn apartenantaj al unu 
sama <a href="V.html#VERSIO">versio</a>. <p><i>Angle:</i> data consistency 
<br><i>Ruse:</i> согласованность данных, 
цельность данных <p>1996-02-29 <p><hr> <b><a 
name="DATUMKONTROLO">datum·kontrol·o</a></b> —<p>Testado, ĉu <a 
href="D.html#DATUMO">datumo</a> (precipe, <a href="KR.html#KRUDA-DATUMO">kruda 
datumo</a>) posedas postulatajn ecojn (ekz-e ĉu numerala kampo de enigaĵo 
konsistas el <a href="C.html#CIFERO">ciferoj</a>, ĉu ĝia valoro situas en 
antaŭvidita <a href="I.html#INTERVALO">intervalo</a> ktp). <p><i>Angle:</i> 
data validation 
<br><i>France:</i>  validation de données 
<br><i>Germane:</i>  Datenprüfung <br><i>Ruse:</i> проверка 
данных <p>1996-02-29 <p><hr> <b><a 
name="DATUMMANIPULA-LINGVO">datum·manipul·a lingv·o</a></b> —<p>Parto 
(sublingvo) de <a href="D.html#DATUMBAZA-LINGVO">datumbaza lingvo</a>. Ĝi 
disponigas rimedojn por registri, serĉi, ĝisdatigi kaj forviŝi datumojn; 
rimedojn kutime pli povumajn ol tiuj de ĝeneralcelaj <a 
href="PR.html#PROGRAMADA-LINGVO">programadaj lingvoj</a>. Datummanipulaj 
lingvoj disponigataj al <a href="F.html#FINA-UZULO">fina uzulo</a> en <a 
href="DI.html#DIALOGO">dialogo</a> ankaŭ nomiĝas <dfn>informmendaj 
lingvoj</dfn>. <p><i>Angle:</i> data manipulation language 
<br><i>Germane:</i>  Datenbehandlungssprache <br><i>Ruse:</i> язык 
манипулирования данными <p>1996-02-29 <p><hr> <b><a 
name="DATUMO">datum·o</a></b> [<a href="BIB.html#KKV">KKV</a>, <a 
href="BIB.html#SPIV">SPIV</a>], datenoj, dataoj — <p><a 
href="I.html#INFORMO">Informo</a> esprimita en maniero, kiu faras ĝin taŭga 
por traktado pure aŭtomata aŭ komputilizita. <p><b><I>Noto.</I></b> 
Malgraŭ la etnolingvaj kutimoj estus preferinde ne pliigi la aron de vortoj 
nurmultenombraj (ja <i>tondilo, pantalono</i> en multaj etnolingvoj estas 
nurmultenombraj, sed tute regulaj en Esperanto). Se necesas indiki 
datumelementon de malsimpla datumo oni uzu <a href="D.html#DATUMANO">datumanon</a>; 
aliflanke, laŭbezone oni povas paroli pri pluraj <i>datumoj.</i> — La 
kritikon de <i>donitaĵo, dateno, datao</i> vidu sub tiuj kapvortoj. 
<i>Datumo</i> estis la unua el la serio da speciale komputikaj fakvortoj por 
la koncerna signifo (jam en 1972 [KKV]; <i>Waringhien</i> ĝin registris en 
1976 en la Suplemento al sia Esperanto-Franca Vortaro; poste ankaŭ aliaj 
verkoj [<a href="BIB.html#Ber85">Ber85</a>, <a href="BIB.html#Cab">Cab</a>, 
<a href="BIB.html#MMES">MMES</a>, <a href="BIB.html#Kra83">Kra83</a>, <a 
href="BIB.html#Vat89">Vat89</a>]. «Datumo»n preferas la fakuloj de la 
«Budapeŝta skolo», ankaŭ eksterfake ĝi estas uzata — ekz-e de 
<i>Piron,</i> «Kiel la personeco sin strukturas» (1983). <p>Fakte ĉiuj 
tri formoj, senpere aŭ tra la Latina, devenas el <i>doni,</i> kaj tiu deveno 
estas ankoraŭ klare konsciata; la kutima Zamenhofa procedo en tiaj okazoj 
estus apliki la sufikson -<a href="U.html#UM">um</a> (rezultus 
<i>donumo</i>), sed ni ne scias pri uzoj de tiu latenta derivaĵo kaj ne 
intencas pliigi la nombron de la variaĵoj. La avantaĝoj de <i>datumo</i> 
estas ĝia konsiderinda akceptiteco kaj la respektinda deveno el angla-latina 
«datum». <p>Oni (P. Jelenc) obĵetis, ke 
<blockquote> 
Preskaŭ neniu komputiluzanto en Usono scias, ke «data» estas pluralo de 
<i>datum</i> … la vorto «datum» preskaŭ ne ekzistas en la anglalingva 
mondo krom ĉe tiuj klasike edukitaj. Kaj la sama validas (kvankam ne tiom 
ekstreme) por <i>media/medium.</i> 
</blockquote> 
Nu, tio estas ne tute ĝusta: 
<ol> 
<li> Post ĉi tiu rimarkigo mi pli atente notis la aperojn de la angla 
<i>datum</i> en la faka literaturo, kaj mi renkontis ĝin po almenaŭ unufoje 
ĉiumonate — jen en revuo (kia <i>“Comm. ACM”</i>), jen en teĥnika 
dokumentaro — ekz-e hodiaŭ (1996-12-06) en <i>“The Java Language 
Specification”,</i> §20.13: 
<blockquote> 
<i>Each method effectively converts a given <b>datum</b> to a string…</i> 
</blockquote> 
<li> La ununombron scias ĉiuj <i>lernintaj</i> la anglan (la nedenaskaj 
parolantoj, kiuj bezonis konsulti la vortaron); ke la denaskaj parolantoj iom 
lernu estas ne nur justa (ĉiel ajn ili restas privilegiitaj), tio ankaŭ 
utilas por ilia studo de sia gepatra lingvo. 
</ol> 
Cetere, <i>datum</i> estas ununombro ne nur de la angla <i>data,</i> sed 
ankaŭ de la germana <i>Daten</i>. Do, «datumo» estas la plej internacia. 
<p>La ĉefa obĵeto kontraŭ <i>datumo</i> estas, ke ĝi kolizias kun la 
verbo «datumi», kiun iuj (kiuj?) uzas por la senco «komenciĝi». Mi mem 
neniam en mia vivo renkontis tiun francaĵon en Esperanto; ankaŭ PIV1 ne 
donas aŭtoritatan ekzemplon; kaj la frazon 
<blockquote> 
Tio ne datumas de hieraŭ 
</blockquote> 
mi ne povas rigardi alie ol kiel mistradukon de la franca <i>Ça ne date pas 
d'hier;</i> ĉiel ajn, por mi ĝi ne estas frazo en Esperanto. La 
proksimsenca rusa diraĵo 
<blockquote> 
Ne hieraŭ tio komenciĝis, ne morgaŭ finiĝos 
</blockquote> 
ŝajnas al mi multe pli klara — kaj pli Esperanta. <p>Male, la vorton 
«datumo» mi renkontas sufiĉe ofte. <p>En SPIV «datumo» aperas sub 
<i>dat-,</i> do, kiel <i>dat-umo;</i> tio estas stranga: oni ja ne listigas 
<i>forumo</i>n ĉe <i>for,</i> nek <i>sternumo</i>n ĉe <i>sterni</i>. 
Etimologie tia kunigo estus egale pravigebla, kiel por <i>dato/datumo,</i> 
sed en la vortosistemo de Esperanto ili estas same senrilataj, kiel 
<i>sama/samumo, kosto/kostumo.</i> <p><b><i>Lit.</i></b>  1. <i>Ch. O. 
Kiselman</i>. Studo pri la vorto «dateno» // Matematiko Translimen. 1992. 
N-ro 7. P. 41–45. <p>2. <i>R.-J. Fischer</i>. Kontraŭ «dateno», por 
«datumo» // Samkie [1]. P. 46–47. <p><i>Angle:</i> data (<i>pl de</i> datum) 
<br><i>Germane:</i>  Daten (<i>pl de</i> Datum) <br><i>Ruse:</i> данные 
<p>1996-12-06 <p><hr> <b><a name="DATUMPORTILO">datum·port·il·o</a></b> 
[<a href="BIB.html#KKV">KKV</a>] — <p>Fizika objekto destinita por 
konservi datumojn (<a href="T.html#TRUKARTO">trukartoj</a>, <a 
href="DI.html#DISKO">disko</a> ktp). <p><i>Angle:</i> volume; data medium 
<br><i>France:</i>  support de données, milieu de données 
<br><i>Germane:</i>  Datenträger <br><i>Ruse:</i> носитель 
данных <p>1996-02-29 <p><hr> <b><a 
name="DATUMPRISKRIBA-LINGVO">datum·pri·skrib·a lingv·o</a></b> 
—<p>Lingvo por priskribi la strukturon de <a 
href="D.html#DATUMBAZO">datumbazo</a>. <p><i>Angle:</i> data description language, 
data definition language <br><i>Ruse:</i> язык описания 
данных <p>1996-02-29 <p><hr> <b><a 
name="DATUMPROTEKTO">datum·protekt·o</a></b> — 
<ol> 
<li> <I><img src="BILDOJ/juro.gif" align="middle" alt="Juro:"></I> <a href="D.html#DATUMSEKURIGO">Datumsekurigo</a>. 
<li> Aparataj kaj programaj rimedoj por eviti perdon, koherrompon aŭ misuzon 
de informoj sekve de erara aŭ senrajta datumatingo — kp <a 
href="D.html#DATUMSEKURIGO">datumsekurigo</a>. Ekz-e, oni protektas parton de <a 
href="CX.html#CxEFMEMORO">ĉefmemoro</a> (memorspacon de unu <a 
href="T.html#TASKO">tasko</a> kontraŭ <a href="AP.html#ATINGO">atingo</a> el 
aliaj taskoj, vd <a href="ME.html#MEMORPROTEKTO">memorprotekto</a>), <a 
href="DO.html#DOSIERO">dosieron</a>, <a href="D.html#DATUMBANKO">datumbankon</a>. 
Protekto povas konsisti en malpermeso ŝanĝi <a 
href="RI.html#RIKORDO">rikordon</a> se oni ne scias la <a 
href="P.html#PASVORTO">pasvorton</a> rajtigantan je tiu operacio. 
</ol> 
<p><b><I>Noto.</I></b> Niaj difinoj de datumprotekto kaj <a 
href="D.html#DATUMSEKURIGO">datumsekurigo</a> estas bazitaj sur la franca [<a 
href="BIB.html#Larousse89">Larousse89</a>]. Ŝajnas logika, ke oni volas esti 
<dfn>sekura</dfn> (ekster danĝero) kaj por tio aranĝas <i>protekton.</i> 
Bedaŭrinde, la anglalingvaj juristoj per sia <i>“Data Protection 
Act”</i> ktp konfuzas rimedojn kaj la celon. <p><i>Angle:</i> data 
protection; security 
<br><i>France:</i>  protection de données <br><i>Ruse:</i> защита 
данных <p>1996-02-29 <p><hr> <b><a 
name="DATUMREDUKTADO">datum·redukt(ad)o</a></b> [<a 
href="BIB.html#KKV">KKV</a>] — <p>Transformado de fonta datumo en datumon 
pli kompaktan kajaŭ pli facile trakteblan. Ofte datumredukto estas parto de 
<a href="AL.html#ANTAUxTRAKTADO">antaŭtraktado</a>, ekz-e senbalastigo de <a 
href="KR.html#KRUDA-DATUMO">krudaj datumoj</a> liverataj de senintelekta <a 
href="S.html#SENTILO">sentilo</a>. <p><i>Angle:</i> data reduction 
<br><i>Ruse:</i> сжатие данных <p>1996-02-29 <p><hr> <b><a 
name="DATUMREGISTRADO">datum·registr·ad·o</a></b> —<p>Ĝenerala nomo de 
ĉia procedo, per kiu <a href="D.html#DATUMO">datumo</a> estas transigata sur <a 
href="D.html#DATUMPORTILO">datumportilon</a> en komputopreta (komputile legebla) 
formo. <p><i>Angle:</i> data recording 
<br><i>Germane:</i>  Datenerfassung <br><i>Ruse:</i> запись 
данных <p>1996-02-29 <p><hr> <b><a 
name="DATUMSEKURIGO">datum·sekur·ig·o</a></b> —<p>Tuto de rimedoj 
garantiantaj, unue, fizikan protekton de traktiloj kaj de <a 
href="D.html#DATUMPORTILO">datumportiloj</a> kaj due, koheron kaj konfidencon de la 
informoj; kp <a href="D.html#DATUMPROTEKTO">datumprotekto</a>. Vd <a 
href="AP.html#ATINGOPERMESO">atingopermeso</a>, <a 
href="AP.html#ATINGOKONTROLO">atingokontrolo</a>, <a 
href="V.html#VERSIO">versio</a>, <a 
href="R.html#RESTAUxRKOPIO">restaŭrkopio</a>.  <p><i>Angle:</i> EDP 
security; data protection 
<br><i>France:</i>  sécurité informatique <br><i>Ruse:</i> 
безопасность данных <p>1996-02-29 <p><hr> <b><a 
name="DATUMSTRIO">datum·stri·o</a></b> —<p><a 
href="A.html#ABSTRAKTA">Abstrakta</a> sekvenca <a 
href="D.html#DATUMARO">datumaro</a>, ekz-e <a href="DO.html#DUKTO">dukto</a> vidata 
el interne de programo, kiu anas en <a 
href="CX.html#CxENSTABLO">ĉenstablo</a>. Ofte ĝiaj datumanoj estas 
dispakitaj en <a href="V.html#VORTO">vortojn</a>, <a 
href="B.html#BAJTO">bajtojn</a> aŭ <a href="B.html#BLOKO-3">blokojn</a> kies 
longo ne kongruas kun la longo de la prezentataj datumoj. 
<p><b><I>Noto.</I></b> Oni ne konfuzu <i>datumstrio</i>n kaj 
<i>datumfluo</i>n (<a href="D.html#DATUMFLUA-ARKITEKTURO">datumflua 
arkitekturo</a>, <a href="D.html#DATUMFLUA-DIAGRAMO">datumflua diagramo</a>). — 
La vorto <i>strio</i> en tiu esprimo estas uzata en la metafora senco, simila 
al «akvostrio», «fumstrio» ktp; tiun sencon registris PV per citaĵo el Kabe: 
<blockquote> 
el la lada pluvtubo fluis sur la pavimon mallarĝa akva strio 
</blockquote> 
— dum PIV1 ĝin ne mencias. <p><i>Angle:</i> (data) stream 
<br><i>Pole:</i>  strumień <br><i>Ruse:</i> поток данных 
<p>1996-09-25 <p><hr> <b><a name="DATUMSTRUKTURO">datum·struktur·o</a></b> 
—<p>Maniero kunigi plurajn datumojn en unu tuton.  <p><i>Angle:</i> data structure 
<br><i>Germane:</i>  Datenstruktur <br><i>Ruse:</i> структура 
данных <p>1996-02-29 <p><hr> <b><a 
name="DATUMTIPO">datum·tip·o</a></b> —<p>En <a 
href="PR.html#PROGRAMLINGVO">programlingvoj</a>, aro da valoroj kaj aro da 
operacioj super ili (<a href="A.html#ABSTRAKTA-DATUMTIPO">abstrakta 
datumtipo</a>); krome, por reala plenumo necesas implice aŭ malimplice 
difini <dfn>konkretan prezenton</dfn> por la valoroj kaj <a 
href="AL.html#ALGORITMO">algoritmojn</a> por la operacioj; kun tia kompletigo 
oni ricevas <dfn>konkretan datumtipon</dfn>. <p>En la <a 
href="O.html#OBJEKTEMA-PROGRAMADO">objektema programado</a> al la nocio de 
datumtipo respondas <a href="K.html#KLASO">klaso</a>. <p>En <a 
href="P.html#PASKALO">Paskalo</a>, laŭ la sintakso 
<pre>   datumtipo = simpla_tipo | malsimpla_tipo | referenca_tipo.</pre> 
<p>Pli detale la <a href="H.html#HIERARKIO">hierarkion</a> de la Paskalaj 
datumtipoj prezentas la sekva listo: <UL> 
<li> Datumtipoj <UL> 
<li> simplaj datumtipoj <UL> 
<li><tt> reela </tt> 
<li> numereblaj datumtipoj <UL> 
<li> enumeracioj, subvariejoj,<tt> Bulea</tt>,<tt> entjera</tt>,<tt> signa 
</tt> </UL> </UL> 
<li> referencaj datumtipoj 
<li> malsimplaj datumtipoj <UL> 
<li> tabeloj, rikordoj, aroj, dosieroj </UL> </UL></UL> <p><i>Angle:</i> data 
type <br><i>Ruse:</i> тип данных <p>1996-02-29 <p><hr> <b><a 
name="DATUMTRAFIKO">datum·trafik·o</a></b> —<p>La nombro de <a 
href="P.html#PAKAJxO">pakaĵoj</a>, cirkulantaj en <a 
href="KO.html#KOMPUTILA-RETO">komputila reto</a>. <p><i>Angle:</i> data traffic 
<br><i>France:</i>  trafic de données 
<br><i>Germane:</i>  Datenverkehr 
<br><i>Hispane:</i>  tráfico de datos <p>1996-02-29 <p><hr> <b><a 
name="DATUMTRANSMETO">datum·trans·met·o</a></b>, komuniko — 
<p>Transporto de <a href="D.html#DATUMO">datumo</a> inter pluraj space disigitaj 
aranĝaĵoj (datumstacioj). Vd <a 
href="KO.html#KOMUNIKSISTEMO">komuniksistemo</a>. <p><i>Angle:</i> data 
transmission <br><i>Ruse:</i> передача данных <p>1996-02-29 
<p><hr> <b><a name="DBM">DBM</a></b>, <a 
href="D.html#DATUMBAZ-MANIPULILO">datumbaz-manipulilo</a>, datumbaz-manipula 
sistemo, DBMS — <p>Programaro ebliganta difini la <a 
href="F.html#FIZIKA">fizikan</a> kaj <a href="LO.html#LOGIKA-2">logikan</a> 
strukturojn de <a href="D.html#DATUMBAZO">datumbazo</a>, enigon kaj atingon de 
ĝiaj informoj. <p><i>Angle:</i> data-base management system, DBMS 
<br><i>Ruse:</i> СУБД, система управления базами 
данных <p>1996-02-29 <p><hr> <b><a name="DECIDEBLA-ARO">decid·ebl·a 
ar·o</a></b>, rekursia aro — <p><I><img src="BILDOJ/mat.gif" 
align="bottom" alt="Mat.:"></I> Aro <em>A</em> estas <dfn>decidebla</dfn>, se 
ekzistas <a href="AL.html#ALGORITMO">algoritmo</a> por determini 
(<dfn>decidi</dfn>), ĉu ajna donita objekto estas ĝia elemento, aŭ ne; pli 
formale (kaj reduktante ĉion al la entjeroj, vd <a 
href="AP.html#ARITMETIKIGO">aritmetikigo</a>): se la <a 
href="K.html#KARAKTERIZA-FUNKCIO">karakteriza funkcio</a> de <em>A</em> estas 
ĉiea <a href="R.html#REKURSIA-FUNKCIO">rekursia funkcio</a>. Kp <a 
href="KO.html#KOMPUTEBLA-ARO">komputebla aro</a>, <a 
href="A.html#AKCEPTI">akcepti</a>. <p>Ekz-e, la sekvaj aroj estas 
decideblaj: <UL> 
<li> la aro <em>{ 0, 2, 4, … }</em> de ĉiuj paraj nombroj; 
<li> ℕ kaj la <a href="V.html#VAKUO">vakuo</a>; 
<li> ajna finia aro; 
<li> ajna aro kies <a href="KO.html#KOMPLEMENTO">komplemento</a> estas 
decidebla aro. </UL> <p><i>Angle:</i> recursive set <br><i>Ruse:</i> 
разрешимое множество, рекурсивное 
множество <p>1996-02-29 <p><hr> <b><a 
name="DECIDEBLO">decid·ebl·o</a></b> —<p><I><img src="BILDOJ/mat.gif" 
align="bottom" alt="Mat.:"></I> Problemo, eco aŭ rilato super klaso 
<em>K</em> estas <i>decidebla,</i> se ekzistas <a 
href="AL.html#ALGORITMO">algoritmo</a>, ebliganta por ajna <em>k∈K</em> 
determini, ĉu la koncerna demando estas respondenda per <i>jes</i> aŭ 
<i>ne</i>. Ekz-e, la problemo, ĉu <a 
href="SI.html#SIGNOCxENO">signoĉeno</a> apartenas al <a 
href="KR.html#KUNTEKSTOHAVA-LINGVO">kuntekstohava lingvo</a> estas decidebla, 
ĉiuj <a href="N.html#NP-KOMPLETA">NP-kompletaj</a> problemoj, same — dum 
la <a href="H.html#HALTPROBLEMO">haltproblemo</a> por <a 
href="T.html#TURINGA-AUxTOMATO">Turinga aŭtomato</a> estas nedecidebla. Kp 
<a href="D.html#DECIDEBLA-ARO">decidebla aro</a>, <a 
href="KO.html#KOMPUTEBLO">komputeblo</a>. <p><i>Angle:</i> decidability 
<br><i>Germane:</i>  Entscheidbarkeit <br><i>Ruse:</i> 
разрешимость <p>1996-02-29 <p><hr> <b><a 
name="DECIDTABELO">decid·tabel·o</a></b> —<p>Priskribo de la agoj, 
plenumendaj ĉe diversaj kondiĉoj, en formo de matrico kies <a 
href="V.html#VERTIKALO">vertikaloj</a> respondas al kondiĉkombinoj kaj kies 
<a href="H.html#HORIZONTALO">horizontaloj</a> respondas al la agoj. 
<p><i>Angle:</i> decision table 
<br><i>France:</i>  table de décisions 
<br><i>Germane:</i>  Entscheidungstabelle <br><i>Ruse:</i> таблица 
решений <p>1996-02-29 <p><hr> <b><a 
name="DEDICxITA">dediĉ*it·a</a></b> —<p>Pri <a 
href="RI.html#RISURCO">risurco</a> aŭ komputilo destinita tute por plenumi 
unu solan specialan <a href="F.html#FUNKCIO-1">funkcion</a> aŭ tute 
disponigita al unu sola <a href="O.html#ORGANO">organo</a>, aparato ktp. 
Ekz-e komputilo uzata nur por stiri ilmaŝinon aŭ <a 
href="P.html#PERMANENTA-KONEKTO">permanenta konekto</a> uzanta specialan <a 
href="LI.html#LINEO">lineon</a>. Dediĉita risurco aŭ komputilo riskas 
longatempe restadi senokupa. <p><i>Angle:</i> dedicated 
<br><i>France:</i>  dédié <br><i>Ruse:</i> закреплённый, 
специальный <p>1996-02-29 <p><hr> <b><a 
name="DEDUKTI">dedukt*i</a></b> —<p>«<i>(tr:)</i> fari konkludon el la 
tuto pri la partoj, el la specaro pri la specoj, el ĝenerala principo pri 
ĝiaj konsekvencoj: <i>silogismo estas dedukta rezonado</i> … 
<p><b>dedukt·o</b>. Konkludo, farita el la tuto pri la detaloj» [PIV1]. 
<p>Kp <a href="D.html#DERIVI">derivi</a>, <a href="I.html#INFERENCO">inferenco</a>. 
Fakte, <dfn>dedukto</dfn> estas uzata en la formala logiko kun tiu sama 
signifo, kiun «derivado» havas en <a href="G.html#GENERA-GRAMATIKO">genera 
gramatiko</a> aŭ <a href="K.html#KALKULO">kalkulo</a>. — Se <em>Γ</em> 
estas finia aro da <a href="PR.html#PROPOZICIO">propozicioj</a> de <a 
href="T.html#TEORIO">teorio</a>, la esprimo <em>Γ ⊢ A</em> signifas, ke 
la propozicio <em>A</em> estas <dfn>deduktebla</dfn> (t.e. derivebla) el 
<em>Γ</em> per la <dfn>deduktoreguloj</dfn> (<a 
href="D.html#DERIVREGULO">derivreguloj</a>) de la teorio (kp <a 
href="V.html#VALIDA">valida</a>). <p><i>Angle:</i> deduce <br><i>Ruse:</i> 
выводить <p>1996-02-29 <p><hr> <b><a 
name="DEFAUxLTO">defaŭlt·o</a></b> [<a href="BIB.html#SPIV">SPIV</a>], 
persilentaĵo — <p>Valoro aŭ ago uzenda aŭ plenumenda se alio ne estas 
malimplice indikita. Kp <a href="PR.html#PRAVALORIZI">pravalorizi</a>, <a 
href="A.html#AGORDI">agordi</a>, <a 
href="SX.html#SxLOSILVORTA-PARAMETRO">ŝlosilvorta parametro</a>. 
<p><b><I>Rim.</I></b>  Oni ne konfuzu defaŭlton kun <a 
href="I.html#IMPLICA">implica</a> difino; ekz-e, apero de nedeklarita 
variablonomo en dosiermalferma ordono povas esti <i>implica</i> indiko ke la 
variablo havas dosieran tipon; simile pri implica deklaro de (ekstera) <a 
href="F.html#FUNKCINOMO">funkcinomo</a> per ĝia apero en <a 
href="F.html#FUNKCIVOKO">funkcivoko</a>. <p><b><I>Noto.</I></b> Eblaj 
alternativoj: <i>apriora, pormanka;</i> aŭ, imitante la rusan terminon, 
<i>persilenta, persilentaĵo</i> (ago aŭ atribuo kiu aktualiĝas se alio ne 
estas dirita, t.e. per la fakto ke la program[ist]o silentis pri ĝi; kp la 
esprimon «laŭ nia silenta interkonsento» — cetere, Zamenhofan). — 
Eblas misanalizo <i>de-faŭlt-o</i> (<dfn>faŭlto</dfn> estas termino 
geologia). <p><i>Angle:</i> default 
<br><i>Pole:</i>  domyślne <br><i>Ruse:</i> умолчание <p>1996-02-29 
<p><hr> <b><a name="DEFORA-ATINGO">de·for·a ating·o</a></b> —<p><I><img 
src="BILDOJ/retoj.gif" align="bottom" alt="Retoj:"></I> Uzado de <a 
href="RI.html#RISURCO">risurcoj</a> de <a href="F.html#FORA">fora</a> 
komputilo (ekz-e per <a href="T.html#TELNET">Telnet</a>). <p><i>Angle:</i> 
remote access <br><i>Ruse:</i> дистанционный доступ 
<p>2000-02-25 <p><hr> <b><a name="DEGENERA-MATRICO">degener*a 
matric·o</a></b> —<p><I><img src="BILDOJ/mat.gif" align="bottom" 
alt="Mat.:"></I> <a href="KR.html#KVADRATA-MATRICO">Kvadrata matrico</a> kies 
<a href="D.html#DETERMINANTO">determinanto</a> estas <em>0</em>. Ĝiaj <a 
href="H.html#HORIZONTALO">horizontaloj</a> (kaj respektive, <a 
href="V.html#VERTIKALO">vertikaloj</a>) estas lineare interdependaj kaj ĝia 
rango estas malpli granda ol ĝia <a href="O.html#ORDO-3">ordo</a>. 
<p><i>Angle:</i> singular matrix <br><i>Ruse:</i> вырожденная 
матрица <p>1998-09-18 <p><hr> <b><a 
name="DEKLAREMA-LINGVO">deklar·em·a lingv·o</a></b>, neprocedura 
programlingvo — <p>Tia <a href="PR.html#PROGRAMADA-LINGVO">programada 
lingvo</a>, ke la programoj en ĝi prezentitaj indikas interdependaĵojn kaj 
rilatojn inter objektoj sen precizigi la plenumendajn agojn aŭ la ordon de 
komputado. Do, la programisto indikas ne tion, kion oni <i>faru,</i> sed plie 
<i>deklaras</i> ecojn de la serĉataĵoj, <i>kiaj</i> ili estas. Kp <a 
href="O.html#ORDONEMA-PROGRAMLINGVO">ordonema programlingvo</a>. 
<p><i>Angle:</i> declarative language, nonprocedural language 
<br><i>France:</i>  langage déclaratif 
<br><i>Germane:</i>  beschreibende Programmiersprache <br><i>Ruse:</i> 
декларативный язык, непроцедурный язык 
<p>1996-02-29 <p><hr> <b><a name="DEKLARO">deklar*o</a></b> [<a 
href="BIB.html#KKV">KKV</a>, <a href="BIB.html#Jel">Jel</a>] — 
<p>Programlingva frazo indikanta tipon aŭ signifon de programa objekto (<a 
href="N.html#NOMO">nomo</a>, <a href="KO.html#KONSTANTO">konstanto</a>, <a 
href="V.html#VARIABLO">variablo</a>, <a 
href="PR.html#PROCEDURO">proceduro</a>) por iu <a 
href="R.html#REGIONO">regiono</a> (ekz-e <a href="B.html#BLOKO-2">bloko</a>). 
Vd <a href="KO.html#KONSTANTODEKLARO">konstantodeklaro</a>, <a 
href="T.html#TIPDEKLARO">tipdeklaro</a>, <a 
href="V.html#VARIABLODEKLARO">variablodeklaro</a>, <a 
href="PR.html#PROCEDURDEKLARO">procedurdeklaro</a>, <a 
href="F.html#FUNKCIDEKLARO">funkcideklaro</a>. Kp <a href="O.html#ORDONO">ordono</a>. 
<p><b><I>Rim.</I></b>  Laŭ la tradicio de Paskalaj lingvopriskriboj oni ofte 
rezervas la terminon deklaro por la deklaroj de <a 
href="V.html#VARIABLO">variabloj</a>, <a 
href="PR.html#PROCEDURO">proceduroj</a> kaj <a 
href="F.html#FUNKCIO-3">funkcioj</a>, dum la deklarojn de <a 
href="KO.html#KONSTANTO">konstantoj</a> kaj <a 
href="D.html#DATUMTIPO">datumtipoj</a> oni preferas nomi <dfn>difinoj</dfn>. 
<p><i>Angle:</i> declaration 
<br><i>France:</i>  déclaration 
<br><i>Germane:</i>  Vereinbarung <br><i>Ruse:</i> описание, 
декларация <p>1996-02-29 <p><hr> <b><a 
name="DEKLIVO">dekliv*o</a></b>, retroklino — <p>Askia <a 
href="SI.html#SIGNO-1">signo</a> <tt>\</tt> (la <a 
href="KO.html#KODONO">kodono</a> 92 = 16u5C), «inversa frakcistreko». 
<p><b><I>Noto.</I></b> Konsideru fonetikan simetrion inter «ObLiKVo» (<a 
href="O.html#OBLIKVA-FRAKCISTREKO">oblikva frakcistreko</a> <tt>/</tt>) kaj 
«deKLiVO» <em>☺</em> <p><i>Angle:</i> backslash 
<br><i>France:</i>  barre oblique inverse 
<br><i>Germane:</i>  Rückschrägstrich <br><i>Ruse:</i> 
обратно-косая черта <p>2000-09-08 <p><hr> <b><a 
name="DEKREMENTI">de·krement·i</a></b> —<p><a 
href="KR.html#KREMENTI">Krementi</a> per subtraho; ekz-e en <a 
href="C.html#C-2">C</a>, <tt>a[i]-=x;</tt> kp <a 
href="ME.html#MEMDEKREMENTO">memdekremento</a>, <a 
href="AL.html#ALKREMENTI">alkrementi</a>. <p><i>Angle:</i> decrement 
<br><i>France:</i>  décrément 
<br><i>Germane:</i>  Dekrement, Verminderung <br><i>Ruse:</i> 
декремент, отрицательное приращение 
<p>1996-02-29 <p><hr> <b><a name="DEKSESUMA-NOMBROSISTEMO">dek·ses·um·a 
nombr·o·sistem·o</a></b> [<a href="BIB.html#Jel">Jel</a>, <a 
href="BIB.html#Pfei">Pfei</a>] — <p><a 
href="PN.html#POZICIA-NOMBROSISTEMO">Pozicia nombrosistemo</a> kun la <a 
href="B.html#BAZO">bazo</a> 16. La mankantajn <a 
href="C.html#CIFERO">ciferojn</a> (post 9) oni kutimas prezenti per la 
literoj<tt> A, B, C, D, E, F</tt>. Por distingi deksesumajn <a 
href="N.html#NUMERALO">numeralojn</a> disde la dekumaj oni postmetas la 
literon<tt> H </tt>(tiel en <a href="ME.html#MODULA">MODULA</a>; ekz-e<tt> 
11H, 1A2FH</tt>) aŭ antaŭmetas<tt> 0X </tt>(tiel en <a 
href="C.html#C-2">C</a>:<tt> 0X11, 0X1A2F</tt>). En la<tt> H</tt>-sistemo <a 
href="AL.html#ANTAUxIRA-NULO">antaŭira nulo</a> servas por distingi 
numeralojn disde <a href="N.html#NOMO">nomoj</a>, ekz-e<tt> 0FFH </tt>estas 
numeralo,<tt> FFH </tt> estas nomo. <a href="A.html#ADA">Ada</a> malpli 
dependas je la angla vorto, en ĝi la bazon indikas dekumaj ciferoj: 
<tt>16#11#, 16#FF#</tt>, aŭ<tt> 16:11:, 16:FF:</tt>. Similan sistemon 
disponigis <a href="AL.html#ALGOL">ALGOL</a>-68:<tt> 16r11, 16rFF </tt> 
(<tt>r </tt>estas mallongigo de <i>radiko,</i> sinonimo de <i>bazo</i>). 
<p>Nia Leksikono uzas similan sistemon: 16u1F, ktp. <p>Deksesuma 
nombrosistemo pli bone harmonias kun la okbitaj <a 
href="B.html#BAJTO">bajtoj</a>, ol la <a 
href="O.html#OKUMA-NOMBROSISTEMO">okuma nombrosistemo</a> (en deksesuma 
nombrosistemo ĉiu bajto prezenteblas per 2 deksesumaj ciferoj). <p>La 
entjeroj deksesume: 1, 2, 3, 4, 5, 6, 7, 8, 9, 0A, 0B, 0C, 0D, 0E, 0F, 10, 
11, 12, 13, 14, 15… <p><em>☺</em> Oni povus pravigi la C-skribon (kun 
0X) en Esperanto per tio, ke X kombinas la sonojn de la radikoj, formantaj la 
nomon de la nombrosistemo: <div align="center"><tt>(dek+ses)·uma = 
de<b>KS</b>esuma = de<b>X</b>esuma </tt></div><p><i>Angle:</i> hexadecimal notation 
<br><i>France:</i>  système de numération hexadécimale 
<br><i>Germane:</i>  sedezimale Darstellung <br><i>Ruse:</i> 
шестнадцатиричная система счисления 
<p>1996-09-26 <p><hr> <b><a name="DEKSTRA-KORNO">dekstr·a korn*o</a></b> 
[<a href="BIB.html#Pt">Pt</a>], akuto — <p>La supersigno <b>´</b> (ekz-e 
en la franca é); en <a href="U.html#UNIKODO">Unikodo</a> kaj en la <a 
href="L.html#LATINA-3">Latina-3a</a> ĝia <a href="KO.html#KODONO">kodono</a> 
estas 180 = 16uB4; kp <a href="AP.html#APOSTROFO">apostrofo</a>, <a 
href="LI.html#LIVA-KORNO">liva korno</a>, <a 
href="DI.html#DIAKRITILO">diakritilo</a>. <p>La dekstra korno povas indiki 
diversajn fonetikajn fenomenojn: <a href="A.html#AKUTO">akutan akcenton</a> 
(en la greka), longan vokalon (ĉeĥe, hungare), moligon de konsonanto 
(pole), malvastan prononcon (franca é) ktp. <p><i>Angle:</i> acute accent 
<p>1996-04-07 <p><hr> <b><a name="DEKSTRE-LINEARA-GRAMATIKO">dekstr·e 
linear·a gramatik·o</a></b> —<p><a 
href="LI.html#LINEARA-GRAMATIKO">Lineara gramatiko</a>, kies ĉiuj 
derivreguloj havas la formon <em>A→β </em> aŭ <em>A→βB </em> (kie 
<em>A, B</em> estas <a href="SI.html#SINTAKSA-VARIABLO">sintaksaj 
variabloj</a>, kaj <em>β</em> estas <a href="B.html#BAZA-CxENO">baza 
ĉeno</a>). En la <a href="H.html#HIERARKIO-LAUx-CxOMSKI">hierarkio laŭ 
Ĉomski</a> la lingvoj generataj de dekstre linearaj gramatikoj estas 
numeritaj kiel <dfn>lingvoj de la tipo 3</dfn>; fakte tiu lingvotipo estas 
la klaso de la <a href="R.html#REGULA-LINGVO">regulaj lingvoj</a>. 
<p><i>Angle:</i> right linear grammar <br><i>Ruse:</i> 
праволинейная грамматика <p>1996-02-29 <p><hr> <b><a 
name="DEKSTREMIGO">dekstr·em·ig·o</a></b> — <p align="right"><I><img 
src="BILDOJ/libroj.gif" align="bottom" alt="Lib.:"></I> <a 
href="GX.html#GxISRANDIGO">Ĝisrandigo</a> dekstren, <a 
href="AP.html#ARANGxO">aranĝo</a> kiu lasas malglata la maldekstran randon 
de <a href="T.html#TEKSTO">teksto</a> (se via <a 
href="L.html#LEGILO">legilo</a> komprenas la indikitan aranĝon, tiam la 
teksto mem de ĉi tiu artikolo montras dekstremigon, ĝiaj linioj estas 
dekstremaj). </p><p><i>Angle:</i> flush right, right alignment 
<br><i>Ruse:</i> выключка вправо <p>1996-02-29 <p><hr> <b><a 
name="DEKUMA">dek·um·a</a></b> [PIV1, <a href="BIB.html#Jel">Jel</a>, <a 
href="BIB.html#Pfei">Pfei</a>], decimala, dekaria [<a 
href="BIB.html#SPIV">SPIV</a>] — <p>Rilata al la <a 
href="D.html#DEKUMA-NOMBROSISTEMO">dekuma nombrosistemo</a> (dekuma <a 
href="PR.html#PREZENTO">prezento</a>, punkto). <p><b><I>Noto.</I></b> 
<i>Decimala</i> estas vorto oficiala, tamen neuzata de la fakuloj, ĉar ĝi 
ne estas sistemeca (kp <a href="DO.html#DUUMA">duuma</a>, <a 
href="O.html#OKUMA-NOMBROSISTEMO">okuma nombrosistemo</a>, <a 
href="D.html#DEKSESUMA-NOMBROSISTEMO">deksesuma nombrosistemo</a>). La SPIV-a 
<i>dekaria</i> restas kabineta elpensaĵo (vd sub <a 
href="AP.html#ARI">·ari·a</a>). Iujn ĝenas, ke laŭ PIV1 <i>dekumi</i> 
signifas «Puni ribelintan trupon, ekzekutante ĉiun dekan soldaton en la 
vicoj». Malfacilas imagi kuntekston, kie tio povus estigi konfuzon; kaj se 
oni nepre volas eviti homonimojn, oni prefere ŝanĝu la vorton malpli 
aktualan kaj malpli uzatan; ekz-e, oni diru <i>decimacii, dekonumi.</i> 
<p><i>Angle:</i> decimal <br><i>Ruse:</i> десятичный <p>1996-02-29 
<p><hr> <b><a name="DEKUMA-NOMBROSISTEMO">dek·um·a 
nombr·o·sistem·o</a></b> [<a href="BIB.html#Jel">Jel</a>], decimala 
nombrosistemo — <p><a href="PN.html#POZICIA-NOMBROSISTEMO">Pozicia 
nombrosistemo</a> kies <a href="B.html#BAZO">bazo</a> estas 10. 
<p><i>Angle:</i> decimal notation <br><i>Ruse:</i> десятичная 
система счисления <p>1996-02-29 <p><hr> <b><a 
name="DELEGADO">deleg*ad·o</a></b> —<p>En <a 
href="O.html#OBJEKTEMA-PROGRAMADO">objektema programado</a>, priskribi iun 
informon pri nova objekto per referenco al alia objekto 
(<dfn>praobjekto</dfn>, <dfn>prototipo</dfn>); do, delegado estas speco de <a 
href="H.html#HEREDADO">heredado</a>, tamen ne inter <a 
href="K.html#KLASO">klasoj</a>, sed inter <a 
href="O.html#OBJEKTO">objektoj</a>. <p><i>Angle:</i> delegation 
<br><i>Ruse:</i> делегирование <p>1996-02-29 <p><hr> <b><a 
name="DEMANDOSIGNO">demand·o·sign·o</a></b> [PIV1], ĉusigno — <p>La <a 
href="SI.html#SIGNO-1">signo</a> <b>?</b> (Askie 63). Ofte uzata estkiel <a 
href="I.html#INVITO">invito</a> aŭ <a href="JX.html#JxOKERO">ĵokero</a>. 
<p><i>Angle:</i> question mark, whatmark 
<br><i>Pole:</i>  znak pytania <br><i>Ruse:</i> вопросительный 
знак <p>1996-02-29 <p><hr> <b><a name="DEMETEBLA-DISKO">de·met·ebl·a 
disk·o</a></b> [<a href="BIB.html#MMES">MMES</a>] — <p><a 
href="DI.html#DISKO">Disko</a> (magneta aŭ <a 
href="LO.html#LUMDISKO">lumdisko</a>), kiun oni povas facile elpreni el ĝis 
<a href="DI.html#DISKINGO">diskingo</a> por anstataŭe meti tien alian 
demeteblan diskon (konraste al <a href="F.html#FIKSITA-DISKO">fiksita 
disko</a>). <p>Formale <a href="DI.html#DISKETO">disketo</a> estas 
«demetebla disko», tamen kutime tiun terminon oni aplikas al demeteblaj <a 
href="DI.html#DISKAPARATO">diskaparatoj</a>, aŭ — historie — al la 
malnovaj «diskopakaĵoj» de 1970aj jaroj, kiuj estis grandaj kiel 
aŭtomobila rado, kaj estis uzataj per <a 
href="DI.html#DISKTURNILO">diskturniloj</a> grandaj kiel lavmaŝino. 
<p><i>Angle:</i> removable disk <br><i>Ruse:</i> съёмный диск, 
сменный диск <p>2000-02-19 <p><hr> <b><a 
name="DEMETI">de·met·i</a></b> —<p>Forigi <a 
href="DO.html#DOSIERSISTEMO">dosiersistemon</a> el operaciuma <a 
href="ME.html#MEDIO">medio</a>, malebligante <a 
href="AP.html#ATINGO">atingi</a> ĝin. Kp <a 
href="SO.html#SURMETI">surmeti</a>. <p><i>Angle:</i> unmount <p>1998-03-06 
<p><hr> <b><a name="DEMONO">demon*o</a></b>, dajmono [PIV1] — 
<p>Programpeco aŭ procezo kiu ne estas malimplice vokata, sed kiu gvatas 
estiĝon de iu kondiĉo. Demonoj oportunas en programado de <a 
href="AP.html#ARTEFARITA-INTELEKTO">artefarita intelekto</a>. Ekz-e en <a 
href="S.html#SCIOBAZO">sciobazo</a> oni povas realigi <a 
href="D.html#DERIVREGULO">derivregulojn</a> per demonoj. Aldono de nova sciero 
<em>S</em> aktivigas koncernajn demonojn (depende je la sciero), kiuj aldonos 
novajn scierojn, derivitajn per ilia derivregulo el <em>S</em>. Tiuj kromaj 
scieroj aktivigos novajn demonojn laŭ la logikaj ĉenoj. Dume la 
ĉefprogramo procedas pri sia propra laboro. <p><i>Angle:</i> dæmon, demon 
<br><i>Ruse:</i> демон <p>1996-02-29 <p><hr> <b><a 
name="DEMONSTRAJxO">demonstr·aĵ·o</a></b> — 
<ol> 
<li> Frua, apenaŭ funkcianta versio de programo, eventuale realiganta nur 
kelkajn uzmanierojn. 
<li> Limigita versio de preta komerca programprodukto, sufiĉa por demonstri 
ĝian funkcimanieron, sed nesufiĉa por regula uzado. Ekz-e versio de 
komputila vortaro kiu entenas nur la artikolojn komenciĝantajn per «A». Kp 
<a href="PR.html#PROVVERSIO">provversio</a>. 
</ol> 
<p><i>Angle:</i> demo version <p>2002-04-14 <p><hr> <b><a 
name="DEMORGANAJ-LEGxOJ">Demorgan·a·j leĝ·o·j</a></b> —<p>Du 
interdualaj identaĵoj de <a href="B.html#BULEA-ALGEBRO">Bulea algebro</a>: 
<p align="center"><em>¬(x ∨ y) = (¬x) ∧ (¬y) 
<br>¬(x ∧ y) = (¬x) ∨ (¬y)</em></p><p> 
<p><b><I>Rim.</I></b>  Nomitaj omaĝe al Aŭgusto <i>de Morgan</i>. 
<p><i>Angle:</i> de Morgan's laws <br><i>Ruse:</i> законы де 
Моргана <p>1996-02-29 <p><hr> <b><a name="DENSA-TABELO">dens·a 
tabel·o</a></b> —<p><a href="T.html#TABELO-1">Tabelo</a> (kaj speciale <a 
href="M.html#MATRICO">matrico</a>) kies relative multaj elementoj diferencas 
de 0 (kontraste al <a href="M.html#MALDENSA-TABELO">maldensa tabelo</a>). 
<p><i>Angle:</i> dense array <p>1998-08-19 <p><hr> <b><a 
name="DENSIGI">dens·ig·i</a></b>, kunpremi[PIV1] — <p>Malgrandigi la 
longon de datumo(j) per relative pli malsimpla procedo, kiu pli draste 
ŝanĝas la bitkombinojn, ol naiva pakado (vd <a 
href="P.html#PAKI">paki</a>). <p><b><I>Noto.</I></b> Densigite la datumeroj 
ŝajnas tute perdi sian formon, kvazaŭ «pistite» (angle <i>crunched</i>). 
Aliaj naturaj vortoj estus «kompaktigi» (sed ĝi povas havi alian signifon, 
vd <a href="KO.html#KOMPAKTIGA-MAKULATURTRAKTADO">kompaktiga 
makulaturtraktado</a>) kaj «kunpremi». <p><i>Angle:</i> compress, crunch 
<br><i>Ruse:</i> сжать <p>2000-08-08 <p><hr> <b><a 
name="DENSO">dens*o</a></b> —<p><a 
href="ME.html#MEMORKAPACITO">Memorkapacito</a> de datumportila mezurunuo, 
ekz-e por <a href="DI.html#DISKO">disko</a>, la nombro de <a 
href="B.html#BAJTO">bajtoj</a> en unu <a href="S.html#SEKTORO">sektoro</a>, 
de sektoroj en unu <a href="T.html#TRAKO">trako</a>, de trakoj sur la disko. 
<p><i>Angle:</i> density <br><i>Ruse:</i> плотность <p>1996-02-29 
<p><hr> <b><a name="DEPONEJO">depon*ej·o</a></b> [PIV1] — <p><a 
href="T.html#TTT-EJO">TTT-ejo</a> disponiganta diversan <a 
href="PR.html#PROGRAMARO">programaron</a> aŭ aliajn datumojn. Fizike la 
datumoj povas esti konservataj dise en diversaj <a 
href="R.html#RETNODO">retnodoj</a> (<dfn>virtuala deponejo</dfn>, simila al 
<a class="fora" target="_top" href="http://www.esperanto.net/veb/" >Virtuala 
Esperanto-Biblioteko</a>). <p><i>Angle:</i> repository <p>1998-09-08 <p><hr> 
<b><a name="DERIVARBO">deriv·arb·o</a></b> —<p><a 
href="AP.html#ARBO">Arbo</a> prezentanta derivadon de <a 
href="CX.html#CxENO-1">ĉeno</a> en <a href="G.html#GENERA-GRAMATIKO">genera 
gramatiko</a>. La <a href="R.html#RADIKO">radiko</a> respondas al la <a 
href="A.html#AKSIOMO">aksiomo</a> de la gramatiko, la <a 
href="F.html#FOLIO">folioj</a> — al la ĉeneroj kaj la internaj <a 
href="V.html#VERTICO">verticoj</a> — al la <a 
href="N.html#NOCIO">nocioj</a> kaj reguloj, kies apliko generis iliajn idajn 
verticojn. <p>La arbon, kiel ĉian <a href="G.html#GRAFEO">grafeon</a> oni 
povas prezenti grafike (ekz-e <a 
href="ARBOJ.html#Sintaksa-derivarbo-en-Paskalo">Sintaksa derivarbo en 
Paskalo</a>). Alian, «ingadan» (aŭ «<a 
href="KR.html#KROMMARGxENO">krommarĝenan</a>») manieron prezenti derivarbon 
vd ĉe <a href="P.html#PLURSENCA">plursenca</a>. <p><i>Angle:</i> derivation 
tree, parse tree <br><i>Ruse:</i> дерево вывода, дерево 
разбора <p>1996-02-29 <p><hr> <b><a name="DERIVI">deriv*i</a></b> 
—<p>Konstrui sekvencon de aplikoj de gramatikaj <a 
href="D.html#DERIVREGULO">derivreguloj</a> rezultigantaj koncernan <a 
href="CX.html#CxENO-1">ĉenon</a>. <p><b><I>Noto.</I></b> PIV1 disponigas 
ankaŭ neoficialajn vortojn <a href="I.html#INFERENCO">inferenco</a>, 
<i>inferenci,</i> kiuj en multaj okazoj povus konkuri kun «derivi» kaj 
rezultigi formojn pli proksimajn al la anglaj. Tamen ni dubas pri la neceso 
de tiu kroma termino. <p><i>Angle:</i> derive <br><i>Ruse:</i> 
выводить <p>1996-02-29 <p><hr> <b><a 
name="DERIVMOTORO">deriv·motor·o</a></b>, derivilo — <p>En <a 
href="KO.html#KONSILILO">konsililo</a>, programo aktivanta <a 
href="D.html#DERIVREGULO">derivregulojn</a> rilatajn al solvata problemo kaj 
asocianta al ili la koncernajn informojn de la <a 
href="S.html#SCIOBAZO">sciobazo</a>. Derivmotoro devas esti laŭeble 
ĝenerala, sendependa je la apliktereno. <p><i>Angle:</i> inference engine 
<br><i>France:</i>  moteur d'inférence, interpréteur 
<br><i>Germane:</i>  Inferenzmaschine <br><i>Ruse:</i> механизм 
вывода <p>1996-02-29 <p><hr> <b><a 
name="DERIVREGULO">deriv·regul·o</a></b> —<p>Vd ĉe <a 
href="G.html#GENERA-GRAMATIKO">genera gramatiko</a>, <a 
href="K.html#KALKULO">kalkulo</a>, <a href="SI.html#SINTAKSO">sintakso</a>. 
<p><i>Angle:</i> production (rule) <br><i>Ruse:</i> правило 
вывода <p>1996-02-29 <p><hr> (1) <b><a 
name="DESEGNILO-1">desegn*il·o</a></b> — <p>Aparato elkomputiliganta la 
datumojn en grafika formo sur paperon (ruldesegnilo, tabla desegnilo, 
rastruma desegnilo). <p><i>Angle:</i> plotter 
<br><i>France:</i>  traceur 
<br><i>Germane:</i>  Plotter, Kurvenschreiber <br><i>Ruse:</i> 
графопостроитель <p>(2) <b><a 
name="DESEGNILO-2">desegn*il·o</a></b> [<a href="BIB.html#Pfei">Pfei</a>] 
— <p><a href="G.html#GRAFIKILO">Grafikilo</a>, speco de linia grafika <a 
href="R.html#REDAKTILO">redaktilo</a>, programo por krei desegnojn, plej ofte 
en <a href="DI.html#DIALOGO">dialogo</a>. <p><i>Angle:</i> draw program, 
graphics editor <br><i>Ruse:</i> графический редактор, 
редактор изображений <p>1996-02-29 <p><hr> <b><a 
name="DESUBA-ANALIZO">de·sub·a analiz·o</a></b> —<p>Speco de <a 
href="SI.html#SINTAKSA-ANALIZO">sintaksa analizo</a> en kiu la <a 
href="D.html#DERIVARBO">derivarbo</a> estas konstruata ekde la <a 
href="F.html#FOLIO">folioj</a>. Kp <a href="D.html#DESUPRA-ANALIZO">desupra 
analizo</a>. <p><i>Angle:</i> bottom-up parsing <br><i>Ruse:</i> 
восходящий разбор, анализ снизу вверх 
<p>1996-02-29 <p><hr> <b><a name="DESUBA-KONSTRUADO">de·sub·a 
konstru·ad·o</a></b> —<p>Tia maniero konstrui programaron, ke unue estas 
projektataj kaj ĝustigataj la programoj por la pli simplaj agoj, el kiuj 
poste estas konstruataj la pli komplikaj. Kp <a 
href="D.html#DESUPRA-KONSTRUADO">desupra konstruado</a>. <p><i>Angle:</i> bottom-up 
development (design) 
<br><i>France:</i>  développement ascendant [de bas en haut] 
<br><i>Germane:</i>  Bottom-up-Entwicklung, Aufwärtsentwicklung 
<br><i>Ruse:</i> восходящая разработка, 
разработка снизу вверх <p>1996-02-29 <p><hr> <b><a 
name="DESUPRA-ANALIZO">de·supr·a analiz·o</a></b> —<p>Speco de <a 
href="SI.html#SINTAKSA-ANALIZO">sintaksa analizo</a> en kiu la <a 
href="D.html#DERIVARBO">derivarbo</a> estas konstruata ekde la <a 
href="R.html#RADIKO">radiko</a>. <p><i>Angle:</i> top-down parsing 
<br><i>Ruse:</i> нисходящий разбор, разбор сверху 
вниз <p>1996-02-29 <p><hr> <b><a name="DESUPRA-KONSTRUADO">de·supr·a 
konstru·ad·o</a></b> —<p>Maniero konstrui programaron, konsistanta en 
plurpaŝa precizigo de ĝenerala problemo. Je ĉiu paŝo de la detalado por 
ĉiu farenda tasko (problemo) estas verkata programo, prezentanta la solvon 
per kombino de pluraj subtaskoj. Subprogramoj de la subtaskoj komence estas 
<a href="SX.html#SxTOPAJxO">ŝtopaĵoj</a>, plenumantaj minimuman agon aŭ 
tute senagaj. Tamen dum la tuta konstruado oni havas funkciantan prototipon 
de la konstruata programaro, kaj la konstruado finiĝas samtempe kun la 
projektado sen aparta stadio de <a href="GX.html#GxUSTIGO">ĝustigo</a>. 
<p><i>Angle:</i> top-down development <br><i>Ruse:</i> нисходящая 
разработка, разработка сверху вниз 
<p>1996-02-29 <p><hr> <b><a name="DESUPRA-PROJEKTADO">de·supr·a 
projekt·ad·o</a></b> —<p>Maniero konstrui programaron per reduktado de 
la ĉefa problemo al aro de pli simplaj, ĉiu el kiuj estas solvata per la 
sama procedo, ĝis la solvo de la subproblemoj iĝas memevidenta. 
<p><i>Angle:</i> top-down design 
<br><i>France:</i>  conception descendante [de haut en bas] 
<br><i>Germane:</i>  Top-down Entwurf, Entwurf von oben nach unten 
<br><i>Ruse:</i> нисходящее проектирование 
<p>1996-02-29 <p><hr> (1) <b><a name="DESxOVO-1">de·ŝov*o</a></b> — 
<p><I><img src="BILDOJ/komput.gif" align="bottom" alt="Komp.:"></I> Ĉe 
relativa <a href="A.html#ADRESADO">adresado</a>, tiu parto de la plena <a 
href="A.html#ADRESO">adreso</a> de objekto, kiu determinas ĝian pozicion 
interne de <a href="ME.html#MEMORAREO">memorareo</a>, relative al ties <a 
href="O.html#ORIGINO">origino</a> (al la <dfn>bazo</dfn> de la memorareo). 
<p><i>Angle:</i> displacement, offset <br><i>Ruse:</i> смещение 
<p>1996-02-29 <p>(2) <b><a name="DESxOVO-2">de·ŝov*o</a></b>, indento, 
alineo, ensalto — <p><I><img src="BILDOJ/libroj.gif" align="bottom" 
alt="Lib.:"></I> Maniero disigi <a href="AL.html#ALINEO">alineojn</a> per 
ŝovo de ilia unua <a href="LI.html#LINIO-1">linio</a> disde la ordinara 
marĝeno: per deŝovo enen (la plej ofte uzata), aŭ per deŝovo eksteren. Kp 
<a href="I.html#INDENTO">indento</a>, <a 
href="KR.html#KROMMARGxENO">krommarĝeno</a>. <p><i>Angle:</i> indent, 
indention, paragraph break 
<br><i>France:</i>  alinéa 
<br><i>Germane:</i>  Einzug 
<br><i>Hispane:</i>  sangría, sangrado 
<br><i>Pole:</i>  wcięcie <br><i>Ruse:</i> отступ, красная 
строка <p>1996-09-01 <p><hr> <b><a 
name="DETERMINANTO">determin*ant·o</a></b> [PIV1] — <p><I><img 
src="BILDOJ/mat.gif" align="bottom" alt="Mat.:"></I> Deterninanto de <a 
href="KR.html#KVADRATA-MATRICO">kvadrata matrico</a> <em>M</em> havanta la <a 
href="O.html#ORDO-3">ordon</a> <em>n</em> estas la signumhava volumeno de 
paralelepipedo formita sur vektoroj egalaj al la <a 
href="H.html#HORIZONTALO">horizontaloj</a> de la matrico en 
<em>n</em>-dimensia <a href="V.html#VEKTORA-SPACO">vektora spaco</a> (simbole 
<em></em><strong>det</strong><em> M</em>). <p>(Oni povas konstrui alian 
samvolumenan paralelepipedon el la <a 
href="V.html#VERTIKALO">vertikaloj</a>). <p><i>Angle:</i> determinant 
<br><i>Ruse:</i> определитель <p>1998-09-13 <p><hr> <b><a 
name="DETERMINISMA">determin*ism·a</a></b> —<p><a 
href="AL.html#ALGORITMO">Algoritmo</a> kaj la per ĝi difinita komputado 
estas determinismaj, se por ĉia komputa situacio ekzistas ne pli ol unu ebla 
daŭrigo (vd ĉe <a href="AP.html#AUxTOMATO">aŭtomato</a>). La nocio estas 
aplikata ankaŭ al la realaj komputaj procezoj, priskribataj de 
programlingvoj, kia ekz-e Paskalo. Determinisma algoritmo ĉiam estas <a 
href="KR.html#KUNFLUA">kunflua</a>, kvankam ne ĉiu kunflua algoritmo estas 
determinisma. <p><b><I>Noto.</I></b> «<b>determin*ism·o</b> <I><img 
src="BILDOJ/filoz.gif" align="bottom" alt="Filozofio:"></I> Doktrino, laŭ 
kiu ĉio en la universo, eĉ la homaj voloj, estas la nepre necesa rezulto de 
antaŭaj kondiĉoj» [PIV1]. <p><i>Angle:</i> deterministic 
<br><i>Germane:</i>  deterministisch <br><i>Ruse:</i> 
детерминированный <p>1996-02-29 <p><hr> <b><a 
name="DETRUI">detru*i</a></b> —<p>Neniigi <a 
href="DI.html#DINAMIKA">dinamikan</a> objekton kaj <a 
href="M.html#MALOKUPI">malokupi</a> ĝian memoron. En Paskalo tiu ordono 
aspektas kiel voko al <a href="PR.html#PRAPROCEDURO">praproceduro</a>: <div 
align="center"><tt>detruu(fig, cirklo); </tt></div>— kp la kreadon sub <a 
href="ME.html#MEMORGENERILO">memorgenerilo</a>. Kp <a 
href="M.html#MALKONSTRUILO">malkonstruilo</a>. <p><i>Angle:</i> dispose, 
deallocate, free <br><i>Ruse:</i> освободить, уничтожить 
<p>1996-02-29 <p><hr><a href="DI.html"><img src="BILDOJ/suben.gif" 
alt="Sekvan paĝon " align="top"></a> <a href="HEJMO.html"><img 
src="BILDOJ/indekso.gif" alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>