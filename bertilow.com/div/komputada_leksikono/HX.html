<html><head> 
<title>Komputada Leksikono: Hh</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="I.html"><img src="BILDOJ/suben.gif" alt="Sekvan paĝon! " 
align="bottom"></a><a href="H.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h1>Ĥ —</h1> 
La 11a el la <a href="LI.html#LITERO">literoj</a> de Esperanto. Ĝiaj 
preferataj <a href="AP.html#ASKIIGO">askiigoj</a> estas<tt> hx </tt>kaj<tt> 
^h</tt>. <p><b><I>Noto.</I></b> PIV1 rimarkigas: 
<blockquote> 
Tiu litero, kiu respondas al la greka <i>khi</i> kaj al la rusa <i>xa,</i> ne 
havas respondon en la naciaj romanliteraj alfabetoj, krom en la hispana<tt> 
j</tt>; tio, kaj la nekutimeco de ĝia prononco por multaj popoloj, klarigas, 
kial la Lingva Komitato aprobis (Aŭg. 1921) la laŭvolan anstataŭigon de 
<i>ĥ</i> per <i>k</i> «en la okazoj, kiam ĝi senpere sekvas post la litero 
<i>r</i>». La nuna tendenco estas la ĝeneraligo de tiu permeso, krom en du 
okazoj: la transliterado de propraj aŭ fremdaj nomoj kaj la scienca 
terminologio, kie la uzo de <i>ĥ</i> povas evit[ig]i konfuzojn ĉe 
grekdevenaj formoj. 
</blockquote> 
La indikita tendenco certe ekzistas, kvankam la prezentita kialo estas tre 
dubinda: ankaŭ por <i>ŝ</i> kaj <i>ĉ</i> la okcidentanoj malhavas unusolan 
literon, tamen ne estis seriozaj provoj ekzili ilin (eĉ Ido lasis ilin en 
sia fonetika sistemo). Pli probabla kialo ŝajnas tio, ke por la francoj 
(kiuj ja estas tre konsiderinda parto de la esperantistaro) malfacilas 
kontrastigi<tt> ĥ </tt>kaj ilian kartavan <em>[ʁ]</em>, al kio aldoniĝis 
la teĥnikaj komplikaĵoj de alta ĉapelo. <p>Inter la komputikaj terminoj 
de ĉi tiu Leksikono, uzantaj ĥon, menciindas <a href="E.html#EHxO">eĥo</a> 
kaj <a href="T.html#TEHxO">Teĥo</a>. <p><i>Angle:</i> latin letter h with 
circumflex <br><i>Ruse:</i> латинская литера аш с 
крышей <p>1996-02-29 <p><hr><a href="I.html"><img 
src="BILDOJ/suben.gif" alt="Sekvan paĝon " align="top"></a> <a 
href="HEJMO.html"><img src="BILDOJ/indekso.gif" alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>