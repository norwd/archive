<html><head> 
<title>Komputada Leksikono: G</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="GX.html"><img src="BILDOJ/suben.gif" alt="Sekvan paĝon! " 
align="bottom"></a><a href="F.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h1>G —</h1> 
Vd <a href="G.html#GIGA-">giga-</a>. <p>1996-02-29 <p><hr> <b><a 
name="GARNITURO">garnitur*o</a></b> [<a href="BIB.html#MMES">MMES</a>] — 
<p>Vd <a href="T.html#TAKSGARNITURO">taksgarnituro</a>, <a 
href="DI.html#DISTRIBUA-GARNITURO">distribua garnituro</a>, <a 
href="I.html#ILGARNITURO">ilgarnituro</a>. <p><b><I>Noto.</I></b> «Aro da 
samspecaj aŭ samcelaj objektoj, kiuj prezentas unu tutaĵon, komplekson, 
sortimenton: (…) <i>garnituro de skribotablo</i> (skriboplato, inkujo, 
sorbilo, tondilo ktp); <i>garnituro por la ungoj</i> (fajliloj ktp)» [PIV1]. 
<p><i>Angle:</i> kit 
<br><i>France:</i>  kit, ensemble, jeu 
<br><i>Germane:</i>  Bausatz <br><i>Ruse:</i> набор; комплект 
<p>1996-02-29 <p><hr> <b><a name="GASTIGA-KOMPUTILO">gast·ig·a 
komput·il·o</a></b> —<p>En <a href="KO.html#KOMPUTILA-RETO">komputila 
reto</a>, komputilo havanta ne nur komunikadajn sed ankaŭ komputadajn funkciojn. 
<p><b><I>Rim.</I></b>  Kp <a href="R.html#RETNODO">retnodo</a>, <a 
href="S.html#SERVILO">servilo</a>, <a href="SO.html#STACIO">stacio</a>; <a 
href="CX.html#CxEFKOMPUTILO">ĉefkomputilo</a>, <a 
href="I.html#ILKOMPUTILO">ilkomputilo</a>. <p><i>Angle:</i> host computer, 
host <br><i>Ruse:</i> главная ВМ, ГВМ <p>1996-02-29 <p><hr> 
<b><a name="GASTIGA-LINGVO">gast·ig·a lingv·o</a></b> —<p>Ĝeneralcela 
<a href="PR.html#PROGRAMADA-LINGVO">programada lingvo</a> uzata kiel bazo por 
krei pli riĉan programlingvon kun specialaj <a 
href="E.html#ESPRIMILO">esprimiloj</a> por iu aplikkampo. 
<p><b><I>Noto.</I></b> Kp <a href="I.html#INDIGxENA-LINGVO">indiĝena 
lingvo</a>. <p><i>Angle:</i> host language 
<br><i>France:</i>  langage hôte 
<br><i>Germane:</i>  Gastgebersprache <br><i>Ruse:</i> включающий 
язык <p>1996-02-29 <p><hr> <b><a 
name="GASTTRADUKILO">gast·traduk·il·o</a></b> —<p><a 
href="T.html#TRADUKILO">Tradukilo</a> kiu, rulate sur komputilo de unu speco 
(<a href="I.html#ILKOMPUTILO">ilkomputilo</a>, «gastiga komputilo»), 
produktas <a href="C.html#CELPROGRAMO">celprogramon</a> por komputilo de alia 
speco (<a href="C.html#CELKOMPUTILO">celkomputilo</a>). 
<p><b><I>Noto.</I></b> Vd la rimarkon sub <a 
href="KR.html#KRUCTRADUKILO">kructradukilo</a>. <p><i>Angle:</i> 
cross-compiler <br><i>Ruse:</i> кросс-транслятор, 
кросс-компилятор <p>1996-02-29 <p><hr> <b><a 
name="GAUxSA-ELIMINADO">Gaŭs·a elimin·ad·o</a></b> —<p>Metodo por 
elimini nekonatojn el lineara <a href="E.html#EKVACIARO">ekvaciaro</a>, unue 
formulita de Gaŭso (1849). <p>Estu ekvaciaro <em>S₀</em> 
<p 
align="center"><em>a<sub>j1</sub>x₁ + … + a<sub>jn</sub>x<sub>n</sub> = b<sub>j</sub>, j=1,…,m</em></p><p>kie 
<em>a<sub>ji</sub>, b<sub>j</sub></em> estas anoj de <a 
href="K.html#KAMPO">kampo</a>. Sen limigi la ĝeneralecon eblas supozi ke 
<em>a<sub>11</sub>≠0</em>. Tiam el ĉiu ekvacio ekde la dua 
(<em>j=2,…,m</em>) estas subtrahata la unua ekvacio, obligita per 
<em>a<sub>j1</sub>/a<sub>11</sub></em>; tiel aperas la ekvaciaro 
<em>S₁</em> farita el la diferencoj, el kiu estas eliminita la unua 
nekonato. La eliminado estas aplikata al la sekva(j) ekvaciaroj, ĝis restos 
sola nekonato aŭ nulaj koeficientoj ĉe ĉiuj nekonatoj. <p><i>Angle:</i> 
Gaussian elimination <br><i>Ruse:</i> метод Гаусса, метод 
исключений Гаусса <p>1998-08-05 <p><hr> <b><tt><a 
name="GCC">gcc</a></tt></b> — 
<ol> 
<li> <a href="T.html#TRADUKILO">Tradukilo</a> el la programlinvo <a 
href="C.html#C-2">C</a>, realigita kadre de la <a href="G.html#GNU">GNU</a>-projekto. 
<li> <a href="KO.html#KOMANDO">Komando</a> lanĉanta tradukilon el C aŭ el 
C++ (GNUe <b>G++</b>) aŭ el alia el pluraj lingvoj kies tradukiloj estis 
realigitaj kadre de GNU-projekto. 
</ol> 
Vd <a class="fora" target="_top" 
href="http://www.gnu.ai.mit.edu/software/gcc/gcc.html" 
>http://www.gnu.ai.mit.edu/software/gcc/gcc.html</a>. <p>1998-08-03 <p><hr> 
<b><a name="GENERA-GRAMATIKO">gener·a gramatik·o</a></b> —<p>Formala 
priskribo de la <a href="SI.html#SINTAKSO">sintakso</a> de lingvo per aro da 
derivreguloj (kp <a href="K.html#KALKULO">kalkulo</a>). <p><a 
href="SEMIOTIK.html#La-generaj-gramatikoj"><img src="BILDOJ/detaloj.gif" 
alt="Detaloj" border=0></a> 
<p><p><i>Angle:</i> generative grammar <br><i>Ruse:</i> 
порождающая грамматика <p>1996-02-29 <p><hr> <b><a 
name="GENERA-PROGRAMPECO">gener·a program·pec·o</a></b> —<p>En <a 
href="A.html#ADA">Ada</a>, modelo de <a 
href="PR.html#PROCEDURO">proceduro</a>, <a 
href="F.html#FUNKCIO-3">funkcio</a> aŭ <a href="P.html#PAKAJxO">pakaĵo</a>, 
servanta por <a href="G.html#GENERI">generi</a> respektivajn konkretajn 
programpecojn (<a href="PR.html#PROCEDURO">procedurojn</a> ktp), specifante 
konvenajn <a href="F.html#FAKTA-PARAMETRO">faktajn parametrojn</a>. Interesa 
trajto de genera programpeco estas la eblo parametrizi <a 
href="SO.html#SUBPROGRAMO">subprogramon</a> je <a 
href="D.html#DATUMTIPO">datumtipoj</a> — kiel en ekzempla pakaĵo (<a 
href="AROJ.html#Genera-programpeco-en-Ada">Genera programpeco en Ada</a>). 
Por generi la aroperaciojn super la <a 
href="E.html#ENUMERACIO">enumeracio</a> <tt>Roma_cifero</tt> sufiĉas deklari 
<p align="center"><tt>PACKAGE ciferaroj IS NEW 
aroj(universo=&gt;Roma_cifero);</tt></p><p>Generaj programpecoj en Ada estas 
realigataj simile al <a href="M.html#MAKROO">makrooj</a> (tamen kun pli 
fidinda kontrolo, ol tiu de la <a 
href="AL.html#ANTAUxTRAKTILO">antaŭtraktilo</a> de <a 
href="C.html#C-2">C</a>) kaj iom kompensas la mankon de procedurtipaj 
parametroj en Ada. <p><i>Angle:</i> generic unit <br><i>Ruse:</i> 
родовая компонента <p>1996-02-29 <p><hr> <b><a 
name="GENERACIO">generaci*o</a></b> —<p>Laŭ la <a 
href="AP.html#ARKITEKTURO">arkitekturo</a>, la elektronika elementa bazo kaj 
la uzmaniero oni distingas 5 generaciojn de komputiloj. <UL> 
<li> <i>La unuan</i> generacion (1940–55) karakterizis tre simpla 
arkitekturo, vakuaj tuboj, programado en <a 
href="M.html#MASxINKODO">maŝinkodo</a> por sciencaj kalkuloj. 
<li> <i>La duan</i> generacion (ekde 1955), transistoroj kaj <a 
href="M.html#MAGNETKERNA-MEMORO">magnetkerna memoro</a>, <a 
href="T.html#TRUKARTO">trukartoj</a> kaj trurubandoj, la apero de <a 
href="PR.html#PROGRAMADA-LINGVO">programadaj lingvoj</a>. 
<li> <i>La tria</i> generacio (de la komenco de 1960aj jaroj) prezentis 
diverstipajn elektronikajn elementojn, aplikon de specialcelaj <a 
href="PR.html#PROCESORO">procesoroj</a> eneligaj, grandkapacitan memoron, 
komputilfamiliojn, <a href="KR.html#KUNRULO">kunrulon</a> kaj <a href="T.html#TEMPOPARTIGO">tempopartigon</a>. 
<li> <i>La kvara</i> generacio (de 1970), <a 
href="I.html#INTEGRA-CIRKVITO">integrajn cirkvitojn</a>, megabajtajn 
memorojn, <a href="KO.html#KOMPUTILA-RETO">komputilajn retojn</a>, 
integrigitajn <a href="D.html#DATUMBAZO">datumbazojn</a>. 
<li> <i>La kvinan</i> generacion (ekde 1983) devus karakterizi icegoj kaj la 
programaraj teĥnologioj de <a href="AP.html#ARTEFARITA-INTELEKTO">artefarita 
intelekto</a>. </UL> <p><i>Angle:</i> (computer) generation <br><i>Ruse:</i> 
поколение ВМ <p>1996-02-29 <p><hr> <b><a 
name="GENERADO">gener·ad·o</a></b> —<p>La ago <a 
href="G.html#GENERI">generi</a>. <p><i>Angle:</i> generation <br><i>Ruse:</i> 
порождение, создание, генерация <p>1996-02-29 
<p><hr> <b><a name="GENERANTARO">gener·ant·ar·o</a></b> [<a 
href="BIB.html#EKV">EKV</a>] de universala algebrao <em>A</em> — 
<p><I><img src="BILDOJ/mat.gif" align="bottom" alt="Mat.:"></I> Por 
universala algebrao <em>A</em>, tia <a href="SO.html#SUBARO">subaro</a> 
<em>X⊆A</em>, ke la malpleja subalgebrao en <em>A</em>, entenanta 
<em>X</em>-on, estas <em>A</em> mem. Algebrao estas <dfn>finie 
generebla</dfn>, se ĝi havas finian generantaron. Algebrao estas 
<dfn>cikla</dfn>, se ĝi havas unuelementan generantaron. <p>(Laŭ [EKV], 
«Subaro <em>T</em> de <a href="V.html#VEKTORA-SPACO">vektora spaco</a> 
<em>V</em> super <em>K</em> nomiĝas generantaro de <em>V</em> se ne ekzistas 
vera ‹t.e. propra — S.P.› subspaco <em>V′</em> de <em>V</em> kiu 
entenas <em>T</em>.») <p><i>Angle:</i> generating set <br><i>Ruse:</i> 
порождающее множество <p>1996-02-29 <p><hr> <b><a 
name="GENERI">gener·i</a></b> [PIV1, <a href="BIB.html#SPIV">SPIV</a>, <a 
href="BIB.html#Pfei">Pfei</a>] — 
<ol> 
<li> <i>(Pri <a href="D.html#DERIVREGULO">derivregulo</a>, <a 
href="SI.html#SINTAKSA-VARIABLO">sintaksa variablo</a>:)</i> Vd <a 
href="G.html#GENERA-GRAMATIKO">genera gramatiko</a>. 
<li> <i>(Pri maŝinkodo, sistemgenerado:)</i> Vd <a href="G.html#GENERILO">generilo</a>. 
<li> <i>(Makrooj, <a href="A.html#ADA">Ada</a>, <a 
href="O.html#OBJEKTEMA-PROGRAMADO">objektema programado</a>:)</i> Konkretigi 
ĝeneralan priskribon de programo, datumo, <a 
href="O.html#OBJEKTO">objekto</a>, konstrui; <a href="KR.html#KREI">krei</a> 
specialcelan programaron laŭ ĝenerala algoritmoskemo (<a 
href="M.html#MAKROODIFINO">makroodifino</a>, <a 
href="G.html#GENERA-PROGRAMPECO">genera programpeco</a>, <a 
href="K.html#KLASO">klaso</a>) provizante <a 
href="F.html#FAKTA-PARAMETRO">faktajn parametrojn</a>. Vd <a 
href="ME.html#MEMORGENERILO">memorgenerilo</a>, <a href="KO.html#KONSTRUILO">konstruilo</a>. 
</ol> 
<p><b><I>Rim.</I></b>  En matematiko «generi» signifas «iel produkti»: 
<i>movo de punkto generas linion; elementoj generas duonringon</i> (vd <a 
href="G.html#GENERANTARO">generantaro</a>). <p><i>Angle:</i> generate; instantiate, 
allocate <br><i>Ruse:</i> порождать, генерировать, 
отводить <p>1998-11-21 <p><hr> <b><a 
name="GENERILO">gener·il·o</a></b> — 
<ol> 
<li> Programo uzata por konstrui specialcelajn programojn aŭ iliajn partojn 
laŭ donitaj specifoj. Ekz-e, <a 
href="T.html#TRADUKILGENERILO">tradukilgenerilo</a> servas por konstrui <a 
href="T.html#TRADUKILO">tradukilon</a> el specifo de la fonta kajaŭ cela 
programlingvo(j), simile <a href="M.html#MAKROOGENERILO">makroogenerilo</a>, 
<a href="KO.html#KODOGENERILO">kodogenerilo</a>. 
<li> <a href="ME.html#MEMORGENERILO">Memorgenerilo</a>. 
</ol> 
<p><b><I>Noto.</I></b> Kp <a href="SI.html#SIGNOGENERILO">signogenerilo</a>. 
Cetere, «<b>gener·iloj</b>. Familiara vorto por generaj organoj» [PIV1]. 
<p><i>Angle:</i> generator <br><i>Ruse:</i> генератор <p>1996-02-29 
<p><hr> <b><tt><a name="GIGA-">giga-</a></tt></b> — <p>«<I><img 
src="BILDOJ/mat.gif" align="bottom" alt="Mat.:"></I> Pref. uzata antaŭ unuoj 
por signifi 1000000000 (miliardo); simb.: G» [PIV1]. <p>En komputoscienco 
la nombra valoro de tiu <a href="O.html#OBLOPREFIKSO">obloprefikso</a> kutime 
estas <em>2<sup>30</sup> = 1024³ = 1073741824</em>, se temas pri <a 
href="ME.html#MEMORKAPACITO">memorkapacito</a>; ekz-e 1 Gbajt = 1024 <a 
href="M.html#MBAJT">Mbajt</a>, tamen la <a 
href="T.html#TAKTOFREKVENCO">taktofrekvenco</a> 1 GHz = 1000 MHz. 
<p>1996-02-29 <p><hr> <b><a name="GIGABAJTO">giga·bajt·o</a></b> 
—<p>Mezurunuo de <a href="ME.html#MEMORKAPACITO">memorkapacito</a>, 
1024 <a href="ME.html#MEGABAJTO">megabajtoj</a>, 
<em>2<sup>30</sup>=1024³=1073741824</em> <a href="B.html#BAJTO">bajtoj</a> 
(mallonge <dfn>Gbajt</dfn>). <p><i>Angle:</i> gigabyte <br><i>Ruse:</i> 
гигабайт <p>1996-02-29 <p><hr> <b><a 
name="GLAGOLICO">glagolic·o</a></b> [PIV1] — <p>Unu el la du Slavonaj <a 
href="AL.html#ALFABETO-2">alfabetoj</a>, kiu dum longa tempo konservis kultan 
rolon en Kroatio. Probable ĝuste ĝin enkondukis s-ta Cirilo, kvankam 
tradicie oni atribuas al li la alian Slavonan alfabeton, <a 
href="K.html#KIRILICO">kirilicon</a>. <p><a 
href="AZBUKOJ.html#Pri-glagolico"><img src="BILDOJ/detaloj.gif" alt="Detaloj" border=0></a> 
<p><p><i>Angle:</i> glagolitic alphabet <br><i>Ruse:</i> глаголица 
<p>1996-04-06 <p><hr> <b><a name="GLATIGO">glat*ig·o</a></b> —<p><img 
src="BILDOJ/anti-a.gif" alt="[Ekzemplo pri glatigo]" align="right"> En <a 
href="R.html#RASTRUMA-GRAFIKO">rastruma grafiko</a>, malakrigo de 
malglataĵoj, de la «ŝtupoj» en la kurbaj kaj diagonalaj linioj. Ekz-e oni 
povas bildigi la elstarantajn <a href="R.html#RASTRUMERO">rastrumerojn</a> en 
pli hela griza koloro; la <a href="G.html#GRAJNECO">grajneco</a> iĝas malpli 
evidenta, la konturoj iĝas malpli klaraj. Vd ankaŭ <a 
href="PR.html#PUNKTISMO">punktismo</a>. <p><i>Angle:</i> anti-aliasing, smoothing 
<br><i>France:</i>  anti-crénelage, lissage 
<br><i>Germane:</i>  Antialiasing <br><i>Ruse:</i> сглаживание 
<p>1996-08-25 <br clear=all> <br clear=all><hr> <b><a 
name="GLITPUNKTA-PREZENTO">glit·punkt·a prezent·o</a></b> —<p>Maniero 
prezenti nombron en la formo <em>M×b<sup>E</sup></em>, kie <em>M</em> estas 
la <dfn>mantiso</dfn> (kun sia <a href="SI.html#SIGNUMO">signumo</a>); 
<em>b</em>, la <a href="B.html#BAZO">bazo</a> de <a 
href="N.html#NOMBROSISTEMO">nombrosistemo</a> (kutime ĝi estas implica kaj 
en la maŝina <a href="PR.html#PREZENTO">prezento</a> egalas potencon de 2, 
en la <a href="PR.html#PROGRAMADA-LINGVO">programadaj lingvoj</a>, ekz-e en 
Paskalo, <em>b=10</em>); kaj <em>E</em> estas la <dfn>eksponento</dfn>. Tiu 
lasta en la maŝina prezento ofte havas formon de <a 
href="D.html#DESxOVO-1">deŝovo</a>, por ne apartigi la eksponentosignumon; 
ekz-e eksponento varianta en <em>[−128..+127]</em> estas prezentata 
adiciite kun 128, tiel ke la deŝovo varias en <tt>[0..255]</tt>. Por multaj 
aritmetikaj komandoj necesas <a href="N.html#NORMIGI">normigi</a> la 
glitpunktan prezenton. <p>Kp <a href="F.html#FIKSPUNKTA-PREZENTO">fikspunkta 
prezento</a>. <p><i>Angle:</i> floating(-point) representation 
<br><i>France:</i>  représentation en virgule flottante 
<br><i>Germane:</i>  Gleitkommadarstellung <br><i>Ruse:</i> 
представление чисел с плавающей точкой 
<p>1996-02-29 <p><hr> <b><tt><a name="GNU">GNU</a></tt></b> — <p>La 
projekto de <i>Free Software Foundation</i> (Fondaĵo pri libera/senpaga 
programaro), celanta krei <a href="CX.html#CxIESAJxO">ĉiesaĵon</a> similan 
al <a href="U.html#UNIKSO">Unikso</a>. <p>Du gnuaĵoj, <a 
href="E.html#EMAKSO">Emakso</a> kaj la GNU-a <a 
href="C.html#C-2">C</a>-tradukilo<tt> <a href="G.html#GCC">gcc</a> </tt>iĝis tre 
popularaj en la mondo. <p>La GNU-a programaro elŝuteblas el multaj 
serviloj, ekz-e <a class="fora" target="_top" href="ftp.funet.fi/pub/gnu/index.html" 
>ftp.funet.fi/pub/gnu/</a> aŭ <a class="fora" target="_top" 
href="ftp://ftp.cnit.nsk.su/pub/gnu" >ftp://ftp.cnit.nsk.su/pub/gnu</a>. 
<p>Vd <a class="fora" target="_top" href="http://www.cs.pdx.edu/~trent/gnu/" 
>http://www.cs.pdx.edu/~trent/gnu/</a> (neoficiala respondaro) kaj <a 
class="fora" target="_top" href="http://www.gnu.org/home.html" 
>http://www.gnu.org/home.html</a>, <a class="fora" target="_top" 
href="http://www.gnu.ai.mit.edu/" >http://www.gnu.ai.mit.edu/</a> (oficiala 
TTT-paĝo de GNU). <p>1998-05-03 <p><hr> <b><tt><a 
name="GNUS">Gnus</a></tt></b> — <p><a 
href="N.html#NOVAJxLEGILO">Novaĵlegilo</a> enkonstruita en <a 
href="E.html#EMAKSO">Emakson</a>. Vd <a class="fora" target="_top" 
href="http://gnus.org/" >http://gnus.org/</a>; la respondaro: <a class="fora" 
target="_top" href="http://www.ccs.neu.edu/software/contrib/gnus/" 
>http://www.ccs.neu.edu/software/contrib/gnus/</a>; la forumo: <a 
href="news:gnu.emacs.gnus" >news:gnu.emacs.gnus</a>. <p>1997-11-22 <p><hr> 
<b><a name="GODELA-NUMERADO">Godel·a numer·ad·o</a></b> —<p>Komputebla 
maniero kodi vortojn per naturaj entjeroj (kp <a 
href="AP.html#ARITMETIKIGO">aritmetikigo</a>). Godela numerado de <a 
href="SI.html#SIGNARO">signaro</a> <em>S</em> estas <a 
href="F.html#FUNKCIO-2">funkcio</a> <em>G: S<sup>*</sup>→ℕ</em> havanta 
jenajn ecojn: <UL> 
<li> distingivo: por ĉiuj <em>u, v</em> el <em>S<sup>*</sup></em> el 
<em>u≠v</em> sekvas <em>G(u)≠G(v)</em>; 
<li> por ĉiu <em>v</em> el <em>S<sup>*</sup></em> la valoro <em>G(v)</em> 
estas komputebla (en finia nombro da paŝoj); 
<li> por ĉiu natura <em>n</em> decideblas, ĉu ekzistas tia 
<em>v∈S<sup>*</sup></em>, ke <em>G(v)=n</em>; 
<li> inversigeblo: se <em>G(v)=n</em>, tiam <em>v</em> estas komputebla el 
<em>n</em>. </UL> Tian <em>G(v)</em> oni nomas <dfn>Godela numero</dfn> de la 
vorto <em>v∈S<sup>*</sup></em>. <p>Unuafoje tian numeradon uzis 
<i>K. Gödel</i> (1906–78), kiu kodis la formulojn de <a 
href="E.html#ENTJERIKO">entjeriko</a> per naturaj entjeroj; tio ebligis al li 
esprimi la formulojn kaj la pruvlogikon de la entjeriko per ĝi mem. La 
paradoksoj de la memapliko rezultantaj el tia numerado sekvigas la Unuan 
teoremon de <i>Gödel</i> pri nekompleto. <p><i>Angle:</i> Gödel numbering 
<br><i>Germane:</i>  Gödelnummerierung <br><i>Ruse:</i> Гёделева 
нумерация <p>1996-02-29 <p><hr> <b><a name="GODELA-NUMERO">Godel·a 
numer·o</a></b> —<p>Vd sub <a href="G.html#GODELA-NUMERADO">Godela 
numerado</a>. <p><i>Angle:</i> Gödel number <br><i>Ruse:</i> Гёделев 
номер <p>1996-02-29 <p><hr> <b><a name="GOTIKA">gotik*a</a></b> 
—<p>«… <i>2</i> <I><img src="BILDOJ/libroj.gif" align="bottom" 
alt="Lib.:"></I> (Pri skribmaniero) Karakterizita per multangulaj literoj: 
<i>gotika prestipo</i>» [PIV1]. <p>Estis multaj gotikaj skribmanieroj kaj 
kompletaj <a href="T.html#TIPARA-FAMILIO">tiparaj familioj</a> (teksturo, 
rondgotiko, ŝvabaĥo), el kiuj nun oni ankoraŭ memoras pri <a 
href="F.html#FRAKTURO">frakturo</a>. Vd <a href="T.html#TIPARA-STILO">tipara 
stilo</a>. <p><b><I>Noto.</I></b> En la Usona angla <i>gothic</i> ofte 
signifas «<a href="S.html#SENSERIFA">senserifa</a>». <p><i>Angle:</i> 
blackletter, Gothic (type face) 
<br><i>Germane:</i>  gebrochene Schriften <br><i>Ruse:</i> 
готический <p>1996-02-29 <p><hr> <b><a name="GRADO">grad*o</a></b> — 
<ol> 
<li> <i>(<a href="T.html#TERMO">Termo</a>:)</i> La sumo de la <a 
href="E.html#EKSPONENTO">eksponentoj</a> de ĉiuj variabloj. 
<li> <i>(<a href="PN.html#POLINOMO">Polinomo</a>:)</i> La maksimuma grado de 
ĉiuj <a href="T.html#TERMO">termoj</a> de la <a href="PN.html#POLINOMO">polinomo</a>. 
<li> <i>(<a href="G.html#GRAFEO">Grafeo</a>:)</i> <a href="V.html#VERTICGRADO">Verticgrado</a>. 
<li> <I><img src="BILDOJ/libroj.gif" align="bottom" alt="Lib.:"></I> Vd <a 
href="T.html#TIPARA-GRADO">tipara grado</a>. 
</ol> 
<p><i>Angle:</i> degree; grade <br><i>Ruse:</i> степень <p>1996-06-30 
<p><hr> <b><a name="GRAFEIKO">grafe·ik·o</a></b>, grafeteorio — 
<p>Matematika studo de <a href="G.html#GRAFEO">grafeoj</a>. <p><i>Angle:</i> graph 
theory <br><i>Ruse:</i> теория графов <p>1996-02-29 <p><hr> 
<b><a name="GRAFEO">grafe·o</a></b> [<a href="BIB.html#Pfei">Pfei</a>], 
grafo — <p><I><img src="BILDOJ/mat.gif" align="bottom" alt="Mat.:"></I> 
Matematika strukturo, prezentebla per aro da punktoj (<a 
href="V.html#VERTICO">verticoj</a>) ligitaj per <a 
href="LI.html#LINIO-2">linioj</a> aŭ sagoj (<a 
href="E.html#EGxO">eĝoj</a>). <p><a href="GRAFEIKO.html#El-grafeiko"><img 
src="BILDOJ/detaloj.gif" alt="Detaloj" border=0></a> 
<p><p><b><I>Noto.</I></b> Nemulte gravas la koincido de <i>graf-</i> kun la 
nobeltitolo, pli malbonas, ke ĝi kaj <i>grafi-</i> povas kolizii kun la 
kvazaŭsufiksoj <i>-graf(i)</i> — ekz-e en <i>terminograf(i)o</i>. 
Etimologie ĝi devenas el la greka γραφή (desegno). <p><i>Angle:</i> 
graph, multigraph <br><i>Ruse:</i> граф <p>1996-02-29 <p><hr> <b><a 
name="GRAFIKA">grafik·a</a></b> (<a 
href="DI.html#DISPONAJxO">disponaĵo</a>, <a 
href="R.html#REGxIMO">reĝimo</a>) — <p>Ebliganta <a 
href="E.html#ENELIGO">eneligon</a> de la informoj en ajna grafika formo 
(kontraste al <a href="F.html#FIKSSIGNARA">fikssignara</a>): <i>grafika 
terminalo, printilo.</i> <p><i>Angle:</i> graphic (display, device, mode) 
<br><i>Ruse:</i> графический <p>1996-02-29 <p><hr> <b><a 
name="GRAFIKA-SIGNO">grafik·a sign·o</a></b> — 
<ol> 
<li> <a href="SI.html#SIGNO-1">Signo</a> uzata por fari <a 
href="G.html#GRAFIKAJxO-1">grafikaĵojn</a>. En <a 
href="U.html#UNIKODO">Unikodo</a> ilin prezentas la <a 
href="KO.html#KODONO">kodonoj</a> de 16u2500 ĝis 16u259F. 
<li> <i>(Arkaike:)</i> <a href="V.html#VIDEBLA-SIGNO">videbla signo</a>. 
</ol> 
<p><i>Angle:</i> graphic character; linedraw character, drawing character 
<br><i>Ruse:</i> псевдографическая литера 
<p>1996-02-29 <p><hr> <b><a name="GRAFIKA-UZULINTERFACO">grafik·a 
uz·ul·inter·fac·o</a></b>, <a href="G.html#GUI">GUI</a> — <p><a 
href="H.html#HOMA-KOMPUTILA-INTERFACO">Homa-komputila interfaco</a> en kiu 
por dialoga <a href="E.html#ENELIGO">eneligo</a> anstataŭ vortoj estas 
uzataj bildoj. GUI-programo estas <a href="P.html#PLENUMI">plenumata</a> sub 
<a href="F.html#FENESTROSISTEMO">fenestrosistemo</a> kaj ofertas diversajn <a 
href="F.html#FENESTRAJxO">fenestraĵojn</a>: <a 
href="P.html#PIKTOGRAMO">piktogramojn</a>, <a 
href="B.html#BUTONO">butonojn</a>, <a href="ME.html#MENUO">menuojn</a>; la <a 
href="U.html#UZULO">uzulo</a> stiras ĝin movante la mus-<a 
href="KR.html#KURSORO">kursoron</a> inter tiuj objektoj, <a 
href="AL.html#ALKLAKI">alklakante</a> la bezonatajn <a 
href="O.html#OPCIO">opciojn</a>. <p>Kp <a 
href="KO.html#KOMANDLINIA-INTERFACO">komandlinia interfaco</a>. 
<p><i>Angle:</i> graphical user interface, GUI 
<br><i>France:</i>  interface graphique 
<br><i>Germane:</i>  graphische Schnittshtelle, graphische 
Benutzeroberfläche <br><i>Ruse:</i> графический 
интерфейс, средства графического 
взаимодействия <p>1996-02-29 <p><hr> (1) <b><a 
name="GRAFIKAJxO-1">grafik·aĵ·o</a></b>, bildo — <p>Desegno traktata 
aŭ farita per rimedoj de komputila <a href="G.html#GRAFIKO">grafiko</a>. 
<p><i>Angle:</i> image <br><i>Ruse:</i> рисунок <p>(2) <b><a 
name="GRAFIKAJxO-2">grafik·aĵ·o</a></b> [PIV1, <a 
href="BIB.html#EKV">EKV</a>], <i>(ankaŭ:)</i> grafo, grafio — <p><I><img 
src="BILDOJ/mat.gif" align="bottom" alt="Mat.:"></I> <a 
href="PR.html#PREZENTO">Prezento</a> de <a href="JX.html#JxETO">ĵeto</a> (<a 
href="F.html#FUNKCIO-2">funkcio</a>) per aro da duopoj 〈argumento, rezulto〉: 
<p align="center"><em>G(f) = { 〈x,y〉 : y=f(x) } </em></p><p>Tia 
ara prezento kontrastas kun (ekz-e) difino per <a 
href="AL.html#ALGORITMO">algoritmo</a> aŭ <a 
href="E.html#EKVACIO">ekvacio</a>; vd <a 
href="F.html#FUNKCIE-EKVIVALENTA">funkcie ekvivalenta</a>. 
<p><b><I>Noto.</I></b> Angle, france (kaj nemalofte ankaŭ germane) por 
grafikaĵo kaj por <a href="G.html#GRAFEO">grafeo</a> oni uzas unu saman vorton. 
Pro tiu homonimio iuj okcidentanoj provas identigi (t.e. konfuzi) la du 
nociojn. Laŭ trafa rimarkigo de <i>A. Shlafer,</i> «kvankam la du nocioj 
havas ian komunaĵon, ĝi tamen ne estas multe pli granda ol la komunaĵo de 
grafikaĵo kun la nobeltitolo <i>grafo</i>» (kiu lasta ja implicas nobelan 
<a href="H.html#HIERARKIO">hierarkion</a>, do <a 
href="AP.html#ARBO">arbon</a> ktp)<em>☺</em>. La responda termino rusa, la 
germana «Schaubild» kaj la aŭtoritato de [EKV] ŝajnas sufiĉa bazo por 
preferi <i>grafikaĵo</i>n. (Por la unuargumentaj reelaj <a 
href="F.html#FUNKCIO-2">funkcioj</a> la duopoj ekvivalentas al ebenpunktoj, 
kio pravigas la metaforon.) <p><i>Angle:</i> graph 
<br><i>France:</i>  graphe 
<br><i>Germane:</i>  Schaubild, Graph <br><i>Ruse:</i> график 
<p>1996-02-29 <p><hr> <b><a name="GRAFIKILO">grafik·il·o</a></b> 
—<p>Ajna rimedo por enigi, prezenti sur la ekrano de terminalo aŭ eligi <a 
href="G.html#GRAFIKAJxO-1">grafikaĵon</a>; povas temi pri rimedo aparata (<a 
href="D.html#DESEGNILO-1">desegnilo</a>, <a href="E.html#EKRANO">ekrano</a>) 
aŭ programa (grafika <a href="R.html#REDAKTILO">redaktilo</a>, <a 
href="D.html#DESEGNILO-2">desegnilo</a>). <p><i>Angle:</i> graphics 
<br><i>Ruse:</i> графическое средство <p>1996-09-29 
<p><hr> <b><a name="GRAFIKO">grafik·o</a></b> —<p>Tiu branĉo de 
komputoscienco, kiu temas pri rimedoj por konstruado kaj transformado de 
bildoj (<a href="G.html#GRAFIKAJxO-1">grafikaĵoj</a>). Vd <a 
href="KO.html#KOMPOSTA-GRAFIKO">komposta grafiko</a>, <a 
href="V.html#VEKTORA-GRAFIKO">vektora grafiko</a>, <a 
href="R.html#RASTRUMA-GRAFIKO">rastruma grafiko</a>. <p><i>Angle:</i> 
graphics <br><i>Ruse:</i> графика, машинная графика 
<p>1996-09-01 <p><hr> <b><a name="GRAJNECO">grajn*ec·o</a></b> —<p>En <a 
href="R.html#RASTRUMA-GRAFIKO">rastruma grafiko</a>, difekto de ekrana aŭ 
printa <a href="B.html#BILDIGO-2">bildigo</a>, kaŭzata de nesufiĉa <a 
href="DI.html#DISTINGIVO">distingivo</a> (nesufiĉe fajna <a 
href="R.html#RASTRUMO">rastrumo</a>), sekve de kiu kurba aŭ oblikva <a 
href="LI.html#LINIO-2">linio</a> aperas evidente ŝtupeca. Por malpliigi 
grajnecon oni aplikas <a href="G.html#GLATIGO">glatigon</a>; por la <a 
href="T.html#TIPARO">tiparoj</a>, ankaŭ <a 
href="PN.html#POLURI">poluron</a>. <p><b><I>Noto.</I></b> Laŭ PIV1, 
<blockquote> 
<b>grajneca</b>. Prezentanta aspekton de aro da grajnoj: <i>grajneca ledo, marmoro.</i> 
</blockquote> 
<p><i>Angle:</i> aliasing 
<br><i>France:</i>  crénelage <br><i>Ruse:</i> зернистость, 
ступенчатость <p>1996-10-13 <p><hr> <b><a 
name="GRAMATIKO">gramatik*o</a></b> —<p>Vd <a 
href="G.html#GENERA-GRAMATIKO">genera gramatiko</a>. <p><i>Angle:</i> grammar 
<br><i>Ruse:</i> грамматика <p>1996-02-29 <p><hr> <b><a 
name="GRANDOORDO">grand·o·ord·o</a></b> —<p><I><img 
src="BILDOJ/mat.gif" align="bottom" alt="Mat.:"></I> Vd <a 
href="O.html#ORDO-2">ordo</a>. <p><i>Angle:</i> order of magnitude 
<br><i>Ruse:</i> порядок величины <p>1996-02-29 <p><hr> <b><a 
name="GRASA-TIPARFASONO">gras*a tip·ar·fason·o</a></b> —<p><I><img 
src="BILDOJ/libroj.gif" align="bottom" alt="Lib.:"></I> <a 
href="T.html#TIPARA-FASONO">Tipara fasono</a> pli peza ol tiu uzata por la <a 
href="CX.html#CxEFTEKSTO">ĉefteksto</a>. Ekz-e oni uzas la grasan fasonon 
por emfazi la kapvortojn en la vortaroj kaj leksikonoj. 
<p><b><I>Rim.</I></b>  Iuj <a href="T.html#TIPARA-FAMILIO">tiparaj 
familioj</a> disponigas plurajn tiajn grasajn fasonojn; tiu uzata en 
kompostado de libroj kutime estas relative malpli peza (la plej pezajn oni 
uzas por specialaj efektoj en afiŝoj kaj similaj artaĵoj). Tial oni povus 
distingi tiajn pezogradojn uzante la vortojn <dfn>graseta</dfn>, 
<dfn>grasega</dfn>. Ŝajnas ke PIV1 elektis la vorton <i>graseta</i> por nomi 
la plej ordinaran specon (simile al la rusa tradicio); ni tamen opinias pli 
oportuna uzi la radikvorton por la ordinara speco, kaj laŭbezone precizigi 
per sufikso (ekz-e, <i>grasega</i>). <p><i>Angle:</i> boldface 
<br><i>Ruse:</i> полужирный шрифт <p>1999-07-14 <p><hr> <b><a 
name="GRIFELO">grifel*o</a></b> —<p>Krajonforma plasta bastoneto, uzata 
kiel <a href="P.html#PIKILO">pikilo</a> sur sentiva ekrano, precipe ĉe <a 
href="PN.html#POSxKOMPUTILO">poŝkomputiloj</a>; kun programo de grafika 
signorekono grifelo ankaŭ estas uzata por enigi tekstojn anstataŭ klavaro. 
<p><i>Angle:</i> stylus, pen 
<br><i>France:</i>  stylet <br><i>Ruse:</i> перо, стилус 
<p>2002-04-07 <p><hr> <b><a name="GRIMACVINJETO">grimac*(vinjet)o</a></b> 
—<p>Simbolo de dramo, tragikomedio, «aciddolĉa mieno»; <a 
href="ME.html#MIENVINJETO">mienvinjeto</a> esprimanta kvietan malplezuron, 
malŝaton, fion; en <a href="AP.html#ASKIO">Askio</a> imitata per 
<tt>:-/</tt> (torda buŝo). <p><i>Angle:</i> wry face <p>1996-02-29 <p><hr> 
<b><a name="GRIZA-KLAVO">griz·a klav·o</a></b> —<p>Sur la IBM-aj <a 
href="K.html#KLAVARO">klavaroj</a>, ĉiu el kelkaj <a 
href="K.html#KLAVO">klavoj</a> kiujn ne havis la tradicia tajpilo, precipe iu 
el la <a href="S.html#SAGOKLAVO">sagoklavoj</a> kaj la operacisignoj de la <a 
href="N.html#NOMBRA-KLAVARO">nombra klavaro</a> («la griza pluso» ktp). 
<p><i>Angle:</i> grey key <br><i>Ruse:</i> серая клавиша 
<p>1996-02-29 <p><hr> <b><a name="GRUPNUMERO">grup·numer·o</a></b> 
—<p>En <a href="U.html#UNIKSO">Unikso</a>, unika entjero el 
<em>[0 … 32767]</em> identiganta aron da <a 
href="U.html#UZANTO">uzantoj</a> kun iuj komunaj <a 
href="AP.html#ATINGORAJTO">atingorajtoj</a>. Kp <a 
href="U.html#UZANTONUMERO">uzantonumero</a>. <p><i>Angle:</i> group 
identifier, group id, gid <p>1999-04-01 <p><hr> <b><a 
name="GRUPO">grup*o</a></b> — 
<ol> 
<li> <I><img src="BILDOJ/mat.gif" align="bottom" alt="Mat.:"></I> Duopo 
<em>(A,¤)</em>, kie <em>A</em> estas nevakua aro kaj <em>¤:A×A→A</em> 
estas tia <a href="O.html#OPERACIO">operacio</a> ke <ul> 
<li> <em>¤</em> estas <a href="AP.html#ASOCIA-OPERACIO">asocia operacio</a>: <em>(x¤y)¤z=x¤(y¤z)</em>; 
<li> en <em>A</em> ekzistas <a href="N.html#NEUxTRA-ELEMENTO">neŭtra 
elemento</a> <em>0</em> por <em>¤</em>, t.e. por ĉiuj <em>x</em> el 
<em>A</em> veras <em>(x¤0 = 0¤x = x)</em>; 
<li> ĉiu <em>x∈A</em> havas <a 
href="N.html#NEUxTRIGANTO">neŭtriganton</a> <em>y</em> tian ke 
<em>x¤y=0</em>. </ul>Kp <a href="A.html#ADICIA-GRUPO">adicia grupo</a>, <a 
href="ME.html#MULTIPLIKA-GRUPO">multiplika grupo</a>, <a 
href="DO.html#DUONGRUPO">duongrupo</a>, <a href="ME.html#MONOJDO">monojdo</a>. 
<li> <I><img src="BILDOJ/komput.gif" align="bottom" alt="Komp.:"></I> En <a 
href="U.html#UNIKSO">Unikso</a>, aro da <a href="U.html#UZANTO">uzantoj</a> 
havantaj komunan <a href="G.html#GRUPNUMERO">grupnumeron</a> kaj iuj komunajn <a 
href="AP.html#ATINGORAJTO">atingorajtojn</a>, kio ebligas al ili, ekz-e, 
labori super komuna projekto aŭ faciligas administadon. 
</ol> 
<p><i>Angle:</i> group <br><i>Ruse:</i> группа <p>1996-02-29 <p><hr> 
<b><a name="GRUPVARO">grup·var·o</a></b> —<p>Aplika <a 
href="PR.html#PROGRAMARO">programaro</a> por grupoj de uzuloj, laborantaj 
kune en <a href="R.html#RETO">reto</a>. Grupvaro helpas kunordigi kaj 
administri ilian laboron. <p><i>Angle:</i> groupware, teamware 
<br><i>France:</i>  synergiciel, logiciel de groupe de travail 
<br><i>Ruse:</i> групповое программное 
обеспечение <p>1996-10-18 <p><hr> <b><a name="GUI">GUI</a></b> 
—<p>Vd <a href="G.html#GRAFIKA-UZULINTERFACO">grafika uzulinterfaco</a>. 
<p><i>Angle:</i> GUI, graphical user interface <br><i>Ruse:</i> ГИП, 
графический интерфейс пользователя 
<p>1996-08-24 <p><hr> <a href="GX.html"><img src="BILDOJ/suben.gif" 
alt="Sekvan paĝon " align="top"></a> <a href="HEJMO.html"><img 
src="BILDOJ/indekso.gif" alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>