<html><head> 
<title>Komputada Leksikono: Gh</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="H.html"><img src="BILDOJ/suben.gif" alt="Sekvan paĝon! " 
align="bottom"></a><a href="G.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h1>Ĝ —</h1> 
La 9a el la <a href="LI.html#LITEROJ-DE-ESPERANTO">literoj de Esperanto</a>. 
Ĝiaj plej oftaj <a href="AP.html#ASKIIGO">askiigoj</a> estas<tt> gx 
</tt>kaj<tt> ^g</tt>. <p><i>Angle:</i> latin letter g with circumflex 
<br><i>Ruse:</i> латинская литера ге с крышей 
<p>1996-02-29 <p><hr> <b><a name="GxAVASKRIPTO">Ĝavaskript·o</a></b> 
—<p>Simpla lingvo por skribi retprogramojn por <a 
href="T.html#TTT">TTT</a>, precipe por realigi pliriĉigitajn <a 
href="I.html#INFORMMENDO">informmendojn</a> (la demandiloj, la datumbazaj 
interfacoj) kaj navigajn rimedojn. <p><b><I>Noto.</I></b> La nomo aludas <a 
href="GX.html#GxAVO">Ĝavon</a>, sed la rilato estas tre malforta kaj preskaŭ 
trompa. Tial ni preferas rigardi la formon «Ĝavaskripto» kiel simplan 
sontransskribon. <p><i>Angle:</i> JavaScript <p>2000-10-25 <p><hr> <b><a 
name="GxAVO">Ĝav·o</a></b>, <i>Java</i> — <p>Ĝeneralcela <a 
href="O.html#OBJEKTEMA-PROGRAMLINGVO">objektema programlingvo</a>, destinita 
precipe por programado en la <a href="I.html#INTERRETO">Interreto</a>. 
<p>Ĝavo aspektas kiel purigita C++ sen <a 
href="H.html#HOMONIMIGO">homonimigo</a> de <a 
href="O.html#OPERACISIMBOLO">operacisimboloj</a> (tamen kun la eblo 
homonimigi <a href="ME.html#METODO">metodojn</a>), sen pluropa <a 
href="H.html#HEREDADO">heredado</a> kaj troaj <a 
href="AL.html#ALTIPIGO">altipigoj</a>. <p>Vd <a class="fora" target="_top" 
href="http://purl.oclc.org/net/klivo/gxavo" 
>http://purl.oclc.org/net/klivo/gxavo</a>. <p><b><I>Noto.</I></b> La Usona 
nomo devenas de kafa marko (kiu, siavice, referencas la Indonezian insulon 
Javo). Malgraŭ kelka hezito mi preferis transskribi la Usonan prononcon, kio 
garantias, ke inter la esperantlingvaj prononco kaj skribo ne ekestu 
diferencoj. (Alvorte, la insulanoj nomas sian insulon <em>[ʤava]</em>; 
karakterize por la transskriba ĥaoso, en la artikolo «<b>J</b>avo» PIV1 
indikas ĝian ĉefurbon … <b>Ĝ</b>akarto!) <p><i>Angle:</i> Java 
<p>1997-07-25 <p><hr> <b><a name="GxEMELMETODO">ĝemel*metod·o</a></b> 
—<p>Maniero administri <a href="ME.html#MEMORAREO">memorareon</a> tiel, ke 
la disponigataj pecoj havas duume rondan longon <em>2ⁿ, n∈ℕ</em>. 
Mendo pri <em>m</em> <a href="B.html#BAJTO">bajtoj</a> da memoro estas 
priservata per disponigo de memorbloko <em>2<sup>p+1</sup></em> bajtojn 
longa, tia ke <em>2<sup>p</sup> &lt; m ≤ 2<sup>p+1</sup></em>. Se la 
disponeblaj blokoj estas tro longaj, okazas disduigo de plej mallonga en du 
<dfn>ĝemelojn</dfn>, kaj se necesas, la disduigo ripetiĝas ĝis la ricevo 
de sufiĉe malgrandaj duonoj. — Ĉe la malokupo de memorpeco ĝi laŭeble 
reunuiĝas kun sia ĝemelo, tiel ke la bloklongo plu restas potenco de duo. 
<p><i>Angle:</i> buddy system 
<br><i>France:</i>  méthode des jumeaux <br><i>Ruse:</i> метод 
близнецов <p>1996-02-29 <p><hr> <b><a 
name="GxENERALA-PUBLIKA-GNU-PERMESILO">Ĝeneral·a Publik·a 
GNU-Permes·il·o</a></b> —<p>Juraj kondiĉoj laŭ kiuj estas disponebla 
<a href="LI.html#LIBERA-PROGRAMARO">libera programaro</a> de <a 
href="F.html#FSF">FSF</a> kaj de aliaj aŭtoroj kiuj elektas ties principojn. 
La celo de la GNU-Permesilo estas garantii la liberon de la kreata programaro 
kaj de ties derivaĵoj. <p>La oficiala paĝo: <a class="fora" target="_top" 
href="http://www.gnu.org/copyleft/gpl.html" 
>http://www.gnu.org/copyleft/gpl.html</a>. <p><i>Angle:</i> GNU General 
Public License, GPL 
<br><i>France:</i>  Licence Publique Générale GNU (LGPL) 
<br><i>Itale:</i>  Licenza Pubblica Generica GNU 
<br><i>Slovene:</i>  Splošno dovoljenje GNU <p>2000-06-14 <p><hr> <b><a 
name="GxENERALCELA-KOMPUTILO">ĝeneral·cel·a komput·il·o</a></b> 
—<p>Komputilo facile uzebla por komputado en diversaj aplikkampoj. 
<p><i>Angle:</i> general purpose computer <br><i>Ruse:</i> 
универсальная ВМ <p>1996-02-29 <p><hr> <b><a 
name="GxIRAFORELOJ">ĝiraf·orel·o·j</a></b>, lepororeloj — <p>Ĵargona 
nomo de dustreka rekta <a href="C.html#CITILO">citilo</a>, Askie 34 
(<tt>&quot;</tt>). Kp <a href="C.html#COLSIGNO">colsigno</a>. 
<p><i>Angle:</i> rabbit-ears <br><i>Ruse:</i> лапки <p>1996-02-29 
<p><hr> <b><a name="GxIS">ĝis</a></b> —<p>En <a 
href="P.html#PASKALO">Paskalo</a>, rezervita vortosimbolo uzata en <a 
href="F.html#FINKONDICxA-ITERACIO">finkondiĉa iteracio</a>. Por la 
periferiaĵoj mankaj je «ĝ» oni povus uzi la transskribon<tt> GXIS</tt>. 
<p><i>Angle:</i> until 
<br><i>France:</i>  jusqua ← jusqu'à <br><i>Ruse:</i> до <p>1996-02-29 
<p><hr> <b><a name="GxISBAZA-KOMPLEMENTO">ĝis·baz·a komplement·o</a></b> 
—<p>Ĉe la aritmetikado en <em>b</em>-uma <a 
href="N.html#NOMBROSISTEMO">nombrosistemo</a> super la entjeroj ne pli ol 
<em>l</em> ciferojn longaj, la ĝisbaza komplemento de nombro <em>n</em> 
estas tia entjero <em>ñ</em>, ke <em>n+ñ=b<sup>l</sup></em>; do, la <a 
href="L.html#LAUxCIFERA-KOMPLEMENTO">laŭcifera komplemento</a> plus 1. Pro 
eventuala <a href="M.html#MALPRUNTO">malprunto</a> oni ne povas kalkuli la 
ciferojn de ĝisbaza komplemento sendepende unu je la aliaj; ekz-e en la 
dekuma nombrosistemo, <em>¬~7480 = 2519+1 = 2520</em>. Ĝisbaza 
komplemento ofte servas estkiel <a 
href="KO.html#KOMPLEMENTA-PREZENTO">komplementa prezento</a> de negativaj 
nombroj. Speciale: <a href="KO.html#KOMPLEMENTO-GxIS-DU">komplemento ĝis 
du</a>, <a href="KO.html#KOMPLEMENTO-GxIS-DEK">komplemento ĝis dek</a>. Kp 
<a href="L.html#LAUxCIFERA-KOMPLEMENTO">laŭcifera komplemento</a>. 
<p><i>Angle:</i> radix complement 
<br><i>France:</i>  complément à la base 
<br><i>Germane:</i>  Basiskomplement, B-Komplement <br><i>Ruse:</i> 
точное дополнение <p>1996-02-29 <p><hr> <b><a 
name="GxISDATA">ĝis·dat·a</a></b> —<p>Kiu konformas al la plej ĵusaj 
ŝanĝoj, al la kuranta stato. Kp <a href="E.html#EKSDATA">eksdata</a>. 
<p><i>Angle:</i> up-to-date <p>2000-10-25 <p><hr> <b><a 
name="GxISDATIGI">ĝis·dat·ig·i</a></b> [<a 
href="BIB.html#Pfei">Pfei</a>], aktualigi [<a 
href="BIB.html#Ber85">Ber85</a>, <a href="BIB.html#MMES">MMES</a>, Pfei] — 
<p>Ŝanĝi iujn valorojn (en datumaro) konforme al novaj informoj. 
<p><b><I>Noto.</I></b> Malgraŭ la influo de la angla, oni ne misuzu 
«ĝisdatigi» por ĉia ajn <a href="ME.html#MODIFI">modifado</a>. 
<p><i>Angle:</i> update 
<br><i>France:</i>  mettre à jour <br><i>Ruse:</i> обновлять, 
модифицировать <p>1996-02-29 <p><hr> <b><a 
name="GxISDATIGO-DE-DOSIERO">ĝis·dat·ig·o de dosier·o</a></b>, 
dosiertenado — <p>Ŝanĝo de datumanoj en aplikkampa <a 
href="DO.html#DOSIERO">dosiero</a>, ne koncernanta la <a 
href="DO.html#DOSIERARANGxO">dosieraranĝon</a> aŭ la pragmatikan <a 
href="F.html#FUNKCIO-1">funkcion</a> de la dosiero. Surbaze de la kuranta 
stato de la <a href="CX.html#CxEFDOSIERO">ĉefdosiero</a> (= <a 
href="P.html#PATRA-DOSIERO">patra dosiero</a>) kaj de la informoj el <a 
href="T.html#TRANSAKCIA-DOSIERO">transakcia dosiero</a> estiĝas ĝisdata <a 
href="V.html#VERSIO">versio</a> de la ĉefdosiero (<a 
href="I.html#IDA-DOSIERO">ida dosiero</a>). <p><i>Angle:</i> file updating 
<br><i>Germane:</i>  Dateiaktualisierung, Dateifortschreibung 
<br><i>Ruse:</i> ведение файла <p>1996-02-29 <p><hr> <b><a 
name="GxISRANDIGO">ĝis·rand·ig·o</a></b> [<a href="BIB.html#KKV">KKV</a>] — 
<ol> 
<li> <i>(Pri memoro:)</i> Ĉe <a 
href="ME.html#MEMORGENERADO">memorgenerado</a>, disponigo de memorpeco kies 
<a href="O.html#ORIGINO">origino</a> estas oportuna por operaciado (ekz-e 
disponigo de <a href="B.html#BAJTO">bajto</a> havanta paran <a 
href="A.html#ADRESO">adreson</a>, se tiaj bajtoj estas pli oportune adreseblaj). 
<li> <i>(Pri valoro:)</i> <a href="SX.html#SxOVO">Ŝovo</a> de la enhavo de 
<a href="R.html#REGxISTRO">reĝistro</a> dekstren aŭ maldekstren ĝis rando 
de valorzono, konforme al la reguloj de la koncerna prezentomaniero. Vd <a href="N.html#NIVELADO">nivelado</a>. 
<li> <I><img src="BILDOJ/libroj.gif" align="bottom" alt="Lib.:"></I> Vd <a 
href="GX.html#GxISRANDIGO-DEKSTREN">ĝisrandigo dekstren</a>. 
</ol> 
<p><i>Angle:</i> alignment <br><i>Ruse:</i> выравнивание 
<p>1996-02-29 <p><hr> <b><a name="GxISRANDIGO-DEKSTREN">ĝis·rand·ig·o 
dekstr·e·n</a></b> —<p>Parto de horizontala <a 
href="AL.html#ALKADRIGO">alkadrigo</a>, glatigo de la dekstra rando de teksta 
paĝo. Kp <a href="D.html#DEKSTREMIGO">dekstremigo</a>, <a 
href="H.html#HIRTA-DEKSTRO">hirta dekstro</a>. <p><i>Angle:</i> right 
justify, flush right 
<br><i>France:</i>  cadrage à droit <br><i>Ruse:</i> выключка 
вправо, выравнивание по правому краю 
<p>1996-02-29 <p><hr> <b><a name="GxIS-STREKO">ĝis-strek·o</a></b> [<a 
href="BIB.html#PMEG">PMEG</a>], nombra haltostreko — <p><I><img 
src="BILDOJ/libroj.gif" align="bottom" alt="Lib.:"></I> Mezlonga streko 
(–), uzata en tipografio por signi <a 
href="I.html#INTERVALO">intervalon</a> ekz-e en «L. L. Zamenhof, 
1859–1917»; «pĝ 13–34», «la kongreso okazos en julio–aŭgusto» 
ktp (<a href="U.html#UNIKODO">Unikode</a> 16u2013). Kp <a 
href="ME.html#MINUSO">minuso</a>, <a href="SO.html#STREKETO">streketo</a>, <a 
href="H.html#HALTOSTREKO">haltostreko</a>. <p><i>Angle:</i> en-dash 
<br><i>France:</i>  tiret <br><i>Ruse:</i> цифровое тире 
<p>1996-04-11 <p><hr> <b><a name="GxUSTIGO">ĝust*ig·o</a></b> — 
<ol> 
<li> <I><img src="BILDOJ/komput.gif" align="bottom" alt="Komp.:"></I> 
Serĉado kaj korektado de eraroj en konstruata programo (<a 
href="S.html#SENCIMIGO">sencimigo</a>), iam ankaŭ ĝia <a 
href="A.html#AKOMODI">akomodado</a> al apliko. Vd <a href="E.html#ERARSERCxILO">erarserĉilo</a>. 
<li> <I><img src="BILDOJ/tehx.gif" align="bottom" alt="Teĥnike:"></I> 
Funkciigo de aparato, precipe per <a href="A.html#AKOMODI">akomodado</a>. 
</ol> 
<p><i>Angle:</i> debugging, checkout 
<br><i>France:</i>  mise à point, débogage 
<br><i>Germane:</i>  Austesten, Ausprüfen <br><i>Ruse:</i> отладка 
<p>1996-02-29 <p><hr> <a href="H.html"><img src="BILDOJ/suben.gif" 
alt="Sekvan paĝon " align="top"></a> <a href="HEJMO.html"><img 
src="BILDOJ/indekso.gif" alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>