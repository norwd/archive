<html><head> 
<title>Komputada Leksikono: M...Mb</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="ME.html"><img src="BILDOJ/suben.gif" alt="Sekvan paĝon! " 
align="bottom"></a><a href="L.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<p><h1>M —</h1> 
<ol> 
<li> La 17a (resp. 13a) litero de la alfabeto de Esperanto (de la angla). 
<li> Roma <a href="C.html#CIFERO">cifero</a> kies valoro estas mil. 
<li> Mallongigo de <a href="ME.html#MEGA-">mega-</a> (M, ekz-e <a 
href="M.html#MBAJT">Mbajt</a>), metro (m), minuto (ekz-e<tt> 8m33s</tt>). 
</ol> 
<p>1996-02-29 <p><hr> <b><a name="MACxJO">Ma·ĉj·o</a></b> 
—<p>Karesformo de <a href="M.html#MAKINTOSxO">Makintoŝo</a> <em>☺</em>. 
<p><i>Angle:</i> MAC <p>1996-02-29 <p><hr> <b><a 
name="MAGNETA-DISKO">magnet·a disk·o</a></b> —<p>Vd <a 
href="DI.html#DISKO">disko</a>. <p><i>Angle:</i> magnetic disk 
<br><i>Ruse:</i> магнитный диск <p>1996-02-29 <p><hr> <b><a 
name="MAGNETKERNA-MEMORO">magnet·kern·a memor·o</a></b> —<p>Speco de <a 
href="E.html#ENERGI-NEDEPENDA-MEMORO">energi-nedependa memoro</a> el feritaj 
kernoj, kiu estis ordinare uzata en 1955–75 estkiel <a 
href="CX.html#CxEFMEMORO">ĉefmemoro</a>; tial la termino «magnetkerna 
memoro» ofte aperadis anstataŭ «ĉefmemoro» (nun oni simile misuzas la 
anglan <i>RAM</i>). <p><i>Angle:</i> core <br><i>Ruse:</i> 
оперативная память на магнитных 
сердечниках <p>1996-02-29 <p><hr> <b><a 
name="MAJKROSOFT">Majkrosoft</a></b>, <i>MS, Microsoft</i> — <p>Usona 
kompanio, la plej granda liveranto de <a 
href="O.html#OPERACIUMO">operaciumoj</a> kaj alia <a 
href="PR.html#PROGRAMARO">programaro</a> por <a 
href="I.html#IBM-PC">IBM-PC</a>. <p>Fondita (sub la nomo 
<i>«Micro-soft»</i>) en 1975 de <i>Bill Gates</i> kaj <i>Paul Allen.</i> 
<p>Vd <a href="ME.html#MS-DOS">MS-DOS</a>, <a 
href="W.html#WINDOWS">Windows</a>, <a href="RI.html#RTF">RTF</a>, <a 
class="fora" target="_top" href="http://www.microsoft.com/" 
>MS-akceptejo</a>. <p><i>Angle:</i> Microsoft Corporation <p>1996-02-29 
<p><hr> <b><a name="MAJUSKLA-CIFERO">majuskl·a cifer·o</a></b> 
—<p><I><img src="BILDOJ/libroj.gif" align="bottom" alt="Lib.:"></I> <a 
href="SI.html#SIGNOBILDO">Signobildo</a> de <a 
href="E.html#EUxROPA-CIFERO">Eŭropa cifero</a> el tia <a 
href="T.html#TIPARO">tiparo</a>, ke ĉiuj ciferoj 1234567890 estas egale 
altaj (kutime, kiel la <a href="CX.html#CxEFLITERO">ĉefliteroj</a>); kp <a 
href="ME.html#MINUSKLA-CIFERO">minuskla cifero</a>. <p><i>Angle:</i> lining 
figure, upper-case figure <p>1996-02-29 <p><hr> <b><a 
name="MAJUSKLETO">majuskl·et·o</a></b> [<a href="BIB.html#Jel">Jel</a>], 
versalo [PIV1] — <p>«<I><img src="BILDOJ/libroj.gif" align="bottom" 
alt="Lib.:"></I> Litero en formo de majusklo sed samgranda kiel minusklo de 
la sama serio» [PIV1]. <p><b><I>Noto.</I></b> Oni povas pravigi la terminon 
<i>majuskleta</i> per tio, ke V<font size=-1>ORTOJN</font> M<font 
size=-1>AJUSKLETAJN</font> limigas <i>tri</i> horizontaloj (kp <a 
href="M.html#MAJUSKLO">majusklo</a>); do, «majuskleta signaro» estas majuskla de 
sube kaj minuskla de supre, «duonmajuskla». <p><i>Angle:</i> small cap(ital)s 
<br><i>France:</i>  médiuscules 
<br><i>Germane:</i>  Kapitälchen 
<br><i>Hispane:</i>  versalitas <br><i>Ruse:</i> капитель 
<p>1996-02-29 <p><hr> <b><a name="MAJUSKLIGO">majuskl·ig·o</a></b> 
—<p><I><img src="BILDOJ/libroj.gif" align="bottom" alt="Lib.:"></I> La ago 
transformi <a href="E.html#ETLITERO">etliterojn</a> en <a 
href="CX.html#CxEFLITERO">ĉefliterojn</a>, precipe tutvorte, kiel faras la 
Emaksa komando<tt> M-u</tt>:<tt> komando</tt>→<tt>KOMANDO</tt>. Kp  <a 
href="N.html#NOMUSKLA">nomuskla</a>, <a href="ME.html#MINUSKLIGO">minuskligo</a>. 
<p><b><I>Rim.</I></b>  Majuskligo ne tuŝas neliterajn signojn; ekz-e<tt> 
xv-3.10a </tt>iĝas<tt> XV-3.10A</tt>, ne <tt>XV_#&gt;!)A</tt>; la 
anglalingvaj terminoj tamen ne distingas ŝanĝon de uskleco disde 
registrumŝanĝo.  <p><i>Angle:</i> upcasing, upshifting <br><i>Ruse:</i> 
поднять в верхний регистр <p>2000-08-27 <p><hr> <b><a 
name="MAJUSKLO">majuskl·o</a></b> —<p>«<a 
href="CX.html#CxEFLITERO">Ĉeflitero</a>, precipe je la komenco de la vorto» 
[PIV1]. <p>En filologio validas alia difino: <dfn>majuskla signaro</dfn> 
estas <a href="SI.html#SIGNARO">signaro</a>, kies ĉiuj <a 
href="SI.html#SIGNOBILDO">signobildoj</a> enskribeblas inter du paralelaj 
horizontaloj <a href="BILDOJ/maj.gif"><img src="BILDOJ/fig.gif" 
align="bottom" alt="FIG."></a>, dum en <a 
href="ME.html#MINUSKLO">minuskla</a> signaro diversaj signobildoj povas tuŝi 
kvar tiajn horizontalajn envelopojn <a href="BILDOJ/min.gif"><img 
src="BILDOJ/fig.gif" align="bottom" alt="FIG."></a>. <p>Nu, tiusence 
<dfn>majuskla litero</dfn> estas uzebla kiel simonimo de ĉeflitero, kvankam 
praktike ĝi plej ofte aperas en <a href="N.html#NOMUSKLA">nomusklaj</a> 
vortoj (kion aludas ankaŭ la PIV1-a difino). <p>Eksterliniaj <a 
href="DI.html#DIAKRITILO">diakritiloj</a> (ekz-e en Ä Ç Ĉ È ĥ Ñ) rompas 
tiun idealan skemon kaj prezentas veran problemon: <ul> 
<li> ĉu oni enkonduku kromnivelo(j)n — tio estas la plej bela solvo, 
kvankam iom malŝpara, ja tio devigas pligrandigi la interlinian spacon; ĉu 
oni avaru kaj tute rezignu la diakritilojn super la majuskloj (la franca solvo); 
<li> ĉu oni malgrandigu la ĉapelitajn literojn — la solvo videbla sur 
multaj <a href="E.html#EKRANO">ekranoj</a> kaj en la «Enciklopedio de Esperanto»; 
<br><img src="BILDOJ/maj300.jpg" alt="[Majuskla skribo Esperanta]"> 
<p><li> ĉu oni ^C-stile (vd <a 
href="SUROGATO.html#Surogatoj-por-la-literoj-de-Esperanto">Surogatoj por la 
literoj de Esperanto</a>) ŝovu la ĉapelojn antaŭ la majusklon (do,<tt> 
^Ciuĵaŭde </tt>ktp), kiel faras la grekoj. </ul> La PIV1-an difinon 
evidente misinfluis la franca (neinternacie: angloj, germanoj, rusoj, poloj 
diras «granda/malgranda litero» kaj la vortojn «majuskla/minuskla» uzas 
laŭ la filologia senco). <p>La komputika senco ŝajne pli proksimas la 
filologian; la frazo «<a href="ME.html#MS-DOS">MS-DOS</a> <i>majuskligas</i> 
la dosiernomojn» signifas ke ekz-e<tt> kl.htm </tt>iĝas<tt> KL.HTM </tt> 
kaj la majuskligo de «vorto» estas «VORTO» (la <a 
href="KO.html#KOMANDO">komando</a><tt> M-u </tt>en <a 
href="E.html#EMAKSO">Emakso</a>). <p>Kp <a 
href="U.html#USKLECO">uskleco</a>, <a 
href="R.html#REGISTRUMO">registrumo</a>. <p><i>Angle:</i> capital letter; 
majuscule script, majuscular script 
<br><i>France:</i>  majuscule 
<br><i>Germane:</i>  großer Buchstabe; Majuskel, Versal(ien) 
<br><i>Pole:</i>  duża litera; majuskuła <br><i>Ruse:</i> 
прописная буква, большая буква, заглавная 
буква; маюскул <p>1998-11-21 <p><hr> <b><a 
name="MAKINTOSxO">Makintoŝ·o</a></b>, <a href="M.html#MACxJO">Maĉjo</a> — 
<p>Serio de <a href="P.html#PERSONA-KOMPUTILO">personaj komputiloj</a> de la 
firmao <i>Apple,</i> la normo <i>MAC</i> bazita sur la <a 
href="AP.html#ARKITEKTURO">arkitekturo</a> de la <a 
href="ME.html#MIKROPROCESORO">mikroprocesoroj</a> 68000…68040, sur la 
sistema <a href="I.html#INTERFACO">interfaco</a> <i>ADB,</i> sur <a 
href="G.html#GRAFIKA">grafika</a> interfaco uzula. <p><i>Angle:</i> MAC, 
Macintosh <p>1996-02-29 <p><hr> <b><a name="MAKROA-GENERADO">makro·a 
gener·ad·o</a></b> —<p><a href="M.html#MALVOLVO-2">Malvolvo</a>, anstataŭigo 
de <a href="M.html#MAKROKOMANDO-1">makrokomandoj</a> je la tekstoj specifitaj per 
la koncerna <a href="M.html#MAKROODIFINO">makroodifino</a> kaj la <a 
href="F.html#FAKTA-PARAMETRO">faktaj parametroj</a> de la makrokomando; 
traduko el makrokomanda programlingvo. <p><i>Angle:</i> macro generation, 
macro expansion, macro substitution <br><i>Ruse:</i> 
макрогенерация, макрорасширение <p>1996-02-29 
<p><hr> <b><a name="MAKROKLAVO">makro·klav·o</a></b> —<p>En <a 
href="DI.html#DIALOGO">dialogo</a>, rimedo ebliganta al la <a 
href="U.html#UZULO">uzulo</a> registri sekvencon de klavopremoj, atribui al 
ĝi nomon (plej ofte, klavon, eventuale en speciala <a 
href="R.html#REGISTRUMO">registrumo</a> aŭ en kombino kun <a 
href="F.html#FUNKCIA-KLAVO">funkcia klavo</a>), kaj laŭbezone plenumadi tiun 
sekvencon per la premo sur la nomantan «makroklavo». Ekz-e, en iuj <a 
href="R.html#REDAKTILO">redaktiloj</a> la funkcia klavo<tt> f6 </tt>havas la 
rolon de makroklava aktivigilo; se onin tedas enigadi la longan <a 
href="V.html#VORTOSIMBOLO">vortosimbolon</a> PROCEDURO, oni povas registri 
ĝin kun la nomo<tt> p</tt>, kaj du klavtuŝoj: unu al<tt> f6</tt>, kaj tuj 
poste al<tt> p</tt>, ekvivalentos al la dek:<tt> PROCEDURO</tt>␣. En la 
registrata sekvenco povas aperi reĝimklavoj (<a 
href="S.html#SAGOKLAVO">sagoklavoj</a> ktp). <p><i>Angle:</i> macro, key 
sequence, programmed key <br><i>Ruse:</i> макроклавиша, 
программируемая клавиша <p>1996-02-29 <p><hr> <b><a 
name="MAKROKODO">makro·kod·o</a></b> —<p><a 
href="SI.html#SIMBOLA-MASxINKODO">Simbola maŝinkodo</a> inter kies <a 
href="F.html#FRAZO">frazoj</a> povas aperi <a 
href="M.html#MAKROKOMANDO-1">makrokomandoj</a>. <p><i>Angle:</i> macro assembler 
<br><i>Ruse:</i> макрокод, макроассемблер <p>1996-02-29 
<p><hr> (1) <b><a name="MAKROKOMANDO-1">makro·komand·o</a></b> — <p>Voko 
de <a href="M.html#MAKROO">makroo</a>, frazo en programo, kiu konsistas el la <a 
href="N.html#NOMO">nomo</a> de la makroo kaj <a 
href="F.html#FAKTA-PARAMETRO">faktaj parametroj</a>; dum <a 
href="M.html#MAKROA-GENERADO">makroa generado</a> makrokomandon anstataŭas la 
teksto de la <a href="M.html#MAKROODIFINO">makroodifino</a> (identigita per la 
nomo), modifita laŭ la valoroj de la <a href="F.html#FAKTA-PARAMETRO">faktaj 
parametroj</a>. Multaj <a href="SI.html#SIMBOLA-MASxINKODO">simbolaj 
maŝinkodoj</a> disponigas <a href="AP.html#APRIORA">apriorajn</a> (aŭ 
<i>praajn, antaŭdifinitajn</i>) makrokomandojn por ofte uzataj 
komandkombinoj. <p><i>Angle:</i> macro instruction <br><i>Ruse:</i> 
макрокоманда <p>(2) <b><a 
name="MAKROKOMANDO-2">makro·komand·o</a></b> — <p>En dialogaj sistemoj, 
<a href="KO.html#KOMANDO">komando</a> kiu estas sekvenco da aliaj komandoj; 
vd <a href="M.html#MAKROKLAVO">makroklavo</a>. <p><i>Angle:</i> macro command 
<br><i>Ruse:</i> макрокоманда <p>1996-02-29 <p><hr> <b><a 
name="MAKROO">makro·o</a></b> [<a href="BIB.html#Jel">Jel</a>] — 
<p>Ĝeneraliga nomo de <a href="M.html#MAKROKOMANDO-1">makrokomando</a> aŭ <a 
href="M.html#MAKROKLAVO">makroklavo</a> kaj ties <a 
href="M.html#MAKROODIFINO">makroodifino</a>. <p><b><I>Noto.</I></b> 
«<b>makro·</b> … Vortkomenco en sciencaj nomoj, signifanta 
<i>grandega</i>…» [PIV1]. <p><i>Angle:</i> macro <br><i>Ruse:</i> 
макрос <p>1996-02-29 <p><hr> <b><a 
name="MAKROODIFINO">makro·o·difin·o</a></b> —<p>Priskribo de la 
sintakso (<a href="I.html#INTERFACO">interfaco</a>) de <a 
href="M.html#MAKROKOMANDO-1">makrokomando</a> kaj de la algoritmo por generi 
anstataŭigan tekston. La sintaksa priskribo kutime konsistas el <a 
href="N.html#NOMO">nomo</a> de la makroo kaj <a 
href="F.html#FORMALA-PARAMETRO">formalaj parametroj</a> (<a 
href="PN.html#POZICIA-PARAMETRO">poziciaj parametroj</a> kajaŭ <a 
href="SX.html#SxLOSILVORTA-PARAMETRO">ŝlosilvortaj parametroj</a>). Ekz-e vd 
makroodifinon en TeX (<a href="TEX.html#Pri-Tehxo">Pri Teĥo</a>). 
<p><i>Angle:</i> macro definition, macro declaration <br><i>Ruse:</i> 
макроопределение <p>1996-02-29 <p><hr> <b><a 
name="MAKROOGENERILO">makro·o·gener·il·o</a></b> —<p>Traktilo 
plenumanta <a href="M.html#MAKROA-GENERADO">makroan generadon</a>. Ofte 
makroogenerilo estas parto de <a href="AP.html#ASEMBLILO">asemblilo</a>. 
<p><i>Angle:</i> macro generator, macro processor <br><i>Ruse:</i> 
макрогенератор, макропроцессор <p>1996-02-29 
<p><hr> <b><a name="MAKS">maks</a></b> —<p>Mallongigo de la vorto 
<i>maksimumo,</i> uzata en matematikaj formuloj kiel <a 
href="O.html#OPERACISIMBOLO">operacisimbolo</a>, ekz-e 
<em></em><strong>maks</strong><em><sub>x&lt;0</sub> f(x)</em>. Kp <a 
href="ME.html#MIN">min</a>. <p><i>Angle:</i> max <p>1996-02-29 <p><hr> <b><a 
name="MAKULATURILO">makulatur·il·o</a></b> —<p>Parto de <a 
href="ME.html#MEMORADMINISTRILO">memoradministrilo</a>, plenumanta la <a 
href="M.html#MAKULATURTRAKTADO">makulaturtraktadon</a>. Vd <a 
href="KO.html#KOMPAKTIGA-MAKULATURTRAKTADO">kompaktiga makulaturtraktado</a>. 
<p><i>Angle:</i> garbage collector 
<br><i>France:</i>  ramasse-miettes, programme récupérateur, nettoyeur 
<br><i>Ruse:</i> сборщик мусора <p>1996-02-29 <p><hr> <b><a 
name="MAKULATURO">makulatur·o</a></b> [Z] — <p>Memoro okupita per ne plu 
bezonataj (partoj de) datumoj, speciale kiam ĉiuj rimedoj por atingi ilin 
estas perditaj de la programo. Bone konstruita <a 
href="ME.html#MEMORADMINISTRILO">memoradministrilo</a> povas <i>kolekti 
makulaturon</i> (vd <a href="M.html#MAKULATURTRAKTADO">makulaturtraktado</a>) 
ebligante reuzon de tia memoro por <a href="KR.html#KREI">krei</a> novajn 
objektojn. <p><i>Angle:</i> garbage <br><i>Ruse:</i> мусор <p>1996-02-29 
<p><hr> <b><a name="MAKULATURTRAKTADO">makulatur·trakt·ad·o</a></b>, <a 
href="S.html#SENRUBIGI">senrubigo</a> — <p>La agado de <a 
href="ME.html#MEMORADMINISTRILO">memoradministrilo</a>, celanta trovi la <a 
href="M.html#MAKULATURO">makulaturon</a> por ĝin <a href="M.html#MALOKUPI">malokupi</a>, 
kompaktigi kaj ebligi ĝian reuzon. <p><i>Angle:</i> garbage collection 
<br><i>Germane:</i>  Speicherbereinigung <br><i>Ruse:</i> чистка 
памяти, сборка мусора <p>1996-02-29 <p><hr> <b><a 
name="MALABONI">mal·abon·i</a></b> —<p><I><img src="BILDOJ/retoj.gif" 
align="bottom" alt="Retoj:"></I> Ĉesigi partoprenon en <a 
href="DI.html#DISSENDOLISTO">dissendolisto</a> aŭ <a 
href="F.html#FORUMO">forumo</a>; kp <a href="A.html#ABONI">aboni</a>. 
<p><i>Angle:</i> unsubscribe <br><i>Ruse:</i> отписаться 
<p>2001-05-28 <p><hr> <b><a name="MALAKUTO">mal·akut*o</a></b> — 
<ol> 
<li> <i>(Fonetiko:)</i> <UL> 
<li> Malalta tono kontraste al <a href="A.html#AKUTO">akuto</a>. 
<li> Akcento sur akuta silabo situanta ne fine de frazo. </UL> 
<li> <I><img src="BILDOJ/libroj.gif" align="bottom" alt="Lib.:"></I> <a 
href="LI.html#LIVA-KORNO">Liva korno</a>. 
</ol> 
<p><i>Angle:</i> grave accent, low pitch 
<br><i>France:</i>  accent grave 
<br><i>Germane:</i>  Gravis, Tiefton, fallender Ton <br><i>Ruse:</i> 
гравис, тяжёлое ударение, тупой тон 
<p>1996-04-16 <p><hr> <b><a name="MALAMBIGUA">mal·ambigu·a</a></b> 
—<p>∏ <a href="U.html#UNUSENCA">Unusenca</a>. <p>1996-02-29 <p><hr> 
<b><a name="MALANTAUxA-KOVRILO">mal·antaŭ·a kovr·il·o</a></b> [<a 
href="BIB.html#BT">BT</a>] — <p><I><img src="BILDOJ/libroj.gif" 
align="bottom" alt="Lib.:"></I> La kovrila plato aŭ folio, kontraŭa al la 
<a href="AL.html#ANTAUxA-KOVRILO">antaŭa kovrilo</a>. <p><i>Angle:</i> back cover 
<br><i>France:</i>  plat derrière 
<br><i>Germane:</i>  Rückdeckel, Hinterdeckel <br><i>Ruse:</i> 
последняя страница обложки <p>1996-12-28 <p><hr> 
<b><a name="MALAPOSTROFO">mal·apostrof·o</a></b> — 
<ol> 
<li> <I><img src="BILDOJ/libroj.gif" align="bottom" alt="Lib.:"></I> La signo 
<b>‘</b> (la supra 6-<a href="C.html#CITILO">citilo</a>). En la angla 
tradicio kaj en multaj programlingvoj ĝi estas speco de malferma citilo kaj 
ĝia <a href="SI.html#SIGNOBILDO">signobildo</a> ofte uzurpas la lokon de <a 
href="LI.html#LIVA-KORNO">liva korno</a> (Askie 96). 
<li> <b>Ω</b> En Uniksaj <a href="SX.html#SxELO">ŝeloj</a>, tia askiaĵo 
uzata por marki la limojn de <a href="KO.html#KOMANDA-ENSxOVO">komanda 
enŝovo</a>; ekz-e en la komando n-ro 22: 
</ol> 
<pre>   20$ pwd 
   /home/pok 
   21$ ls | wc -w 
         46 
   22$ echo la dosierujo `pwd` entenas `ls|wc -w` dosierojn 
   la dosierujo /home/pok entenas 46 dosierojn</pre> <p><p><i>Angle:</i> 
backquote, backtick, left quote, reverse apostrophe <p>1996-02-29 <p><hr> 
<b><a name="MALAUxO">mal·aŭ·o</a></b>, neko — <p>Duloka <a 
href="B.html#BULEA-OPERACIO">Bulea operacio</a>, iam signata per 
<em>⊽</em>,<tt> NEK </tt>aŭ <em>/</em>; ĝi esprimeblas per la kombinaĵo 
<p 
align="center"><em>x⊽y = ¬(x∨y) = (¬x) ∧ (¬y) </em></p><p>La 
esprimon <em>x⊽y</em> oni voĉlegu «ikso malaŭ ipsilono», aŭ «nek 
ikso, nek ipsilono» (vd <a 
href="VERTABOJ.html#Vertabelo-de-la-cxefaj-Buleaj-operacioj">Vertabelo de la 
ĉefaj Buleaj operacioj</a>). <p>Malaŭo estas speciale interesa tial, ke 
ajna <a href="B.html#BULEA-FUNKCIO">Bulea funkcio</a> estas esprimebla per 
tiu sola operacio: 
<p align="center"><em>x⊽x = ¬x∧¬x = ¬x; 
<br>(x⊽y)⊽(x⊽y) = ¬(¬x∧¬y∧¬(¬x∧¬y = 
[¬(¬x∨¬(¬y]∧[¬(¬x∨¬(¬y] = x∨y 
<br>(x⊽x)⊽(y⊽y) = ¬(¬x∧¬x∧¬(¬y∧¬y = 
¬¬x∧¬¬y = x∧y</em></p><p>ktp, kp <a href="M.html#MALKAJO">malkajo</a>. 
<p><i>Angle:</i> NOR, Peirce function, Nicod function, antialternative 
<p>1996-02-29 <p><hr> <b><a name="MALAUxTONOME">mal·aŭtonom*e</a></b> 
—<p><a href="KO.html#KONEKTITE">Konektite</a>. Kp <a 
href="AP.html#AUxTONOME">aŭtonome</a>. <p><i>Angle:</i> on-line 
<p>1996-02-29 <p><hr> <b><a name="MALAVANCO">mal·avanc·o</a></b> 
—<p>Ĉe <a href="S.html#SERCxO">serĉo</a> (ekz-e en decidarbo), procedo 
per kiu, post malsukcesa provo, koncernaj <a 
href="V.html#VARIABLO">variabloj</a> de la serĉa programo rericevas siajn 
antaŭajn <a href="V.html#VALORO">valorojn</a>. Vd <a 
href="PR.html#PROBLEMO-PRI-OK-DAMOJ">problemo pri ok damoj</a>. 
<p><i>Angle:</i> backtracking 
<br><i>France:</i>  retour arrière <br><i>Ruse:</i> откат <p>1996-02-29 
<p><hr> <b><a name="MALEBLIGI">mal·ebl·ig·i</a></b> —<p><a 
href="M.html#MALSxALTI">Malŝalti</a> opcion disponigantan koncernan <a 
href="R.html#REGxIMO">reĝimon</a>; ekz-e ĉe <a 
href="ME.html#MUNTI">muntado</a> de <a href="LI.html#LINKO">Linko</a> oni 
povas malebligi ties uzeblon kiel <a 
href="N.html#NOVAJxLEGILO">novaĵlegilo</a> per la opcio<tt> 
–disable-news</tt>, kiu forigas el la konstruata kodo la rimedojn por 
konekto al NNTP-serviloj. <p><i>Angle:</i> disable <p>2001-07-08 <p><hr> 
<b><a name="MALDENSA-TABELO">mal·dens·a tabel·o</a></b>, magra matrico, 
maldensa matrico — <p><a href="T.html#TABELO-1">Tabelo</a> aŭ <a 
href="M.html#MATRICO">matrico</a> en kiu relative multaj elementoj egalas nulon. 
Anstataŭ regulpaŝajn <a href="T.html#TABELO-2">tabelojn</a>, oni ofte uzas 
por ilia prezento <a href="LI.html#LIGILLISTO">ligillistojn</a>, (ekzemplo: 
<a href="NAJBARL.html#Interna-prezento-de-grafeoj">Interna prezento de 
grafeoj</a>). Vd ankaŭ <a href="RI.html#RUBANDA-MATRICO">rubanda 
matrico</a>, <a href="D.html#DENSA-TABELO">densa tabelo</a>. <p><i>Angle:</i> 
sparse matrix (array) <br><i>Ruse:</i> разреженная матрица 
<p>1999-02-09 <p><hr> <b><a name="MALFARI">mal·far·i</a></b> [<a 
href="BIB.html#Jel">Jel</a>, <a href="BIB.html#Pfei">Pfei</a>] — <p>En <a 
href="DI.html#DIALOGO">dialogo</a>, speciala <a 
href="KO.html#KOMANDO">komando</a> kiu neniigas la efikon de la ĵus 
plenumita(j) komando(j) — sed kutime, ne sian propran. Kp <a 
href="R.html#REFARI">refari</a>. <p><i>Angle:</i> undo, cancel 
<br><i>Ruse:</i> делать откат, откатиться <p>1996-09-16 
<p><hr> <b><a name="MALFERMI-DOSIERON">mal·ferm·i dosier·o·n</a></b> 
—<p>Plenumi operacion atribuantan al dosiervariablo (aŭ al alia rimedo por 
indiki <a href="LO.html#LOGIKA-2">logikan</a> <a 
href="DO.html#DOSIERO">dosieron</a>) konkretan «<a 
href="F.html#FIZIKA">fizikan</a>» dosieron (<a 
href="D.html#DATUMARO">datumaron</a>, eneligan <a 
href="O.html#ORGANO">organon</a>). Malfermi dosieron nepre necesas, se la 
koncerna dosiero estas uzota por <a href="SI.html#SKRIBI">skribi</a> aŭ <a 
href="L.html#LEGI-1">legi</a>. Kp <a href="F.html#FERMI-DOSIERON">fermi dosieron</a>. 
<p><b><I>Rim.</I></b>  En Paskalo la malfermo okazas implice, en la pliopo de 
la aliaj programlingvoj por ĝi estas specialaj <a 
href="PR.html#PROCEDURO">proceduroj</a>. <p><i>Angle:</i> open a file 
<br><i>Ruse:</i> закрыть файл <p>1996-02-29 <p><hr> <b><a 
name="MALFERMITA-PROCEDURO">mal·ferm·it·a procedur·o</a></b> [<a 
href="BIB.html#KKV">KKV</a>] — <p><a 
href="PR.html#PROCEDURO">Proceduro</a> kies ĉiuj <a 
href="V.html#VOKO">vokojn</a> la <a href="T.html#TRADUKILO">tradukilo</a> 
realigas kiel <a href="M.html#MALFERMITA-PROCEDURVOKO">malfermitajn 
procedurvokojn</a>. Kontraste al <a href="M.html#MAKROO">makrooj</a>, la <a 
href="N.html#NOMO">nomoj</a> en malfermita proceduro estas identigataj laŭ 
tiuj samaj reguloj, kiel en la <a href="F.html#FERMITA-PROCEDURO">fermitaj 
proceduroj</a>. <p><i>Angle:</i> in-line subroutine 
<br><i>France:</i>  sous-programme ouvert 
<br><i>Germane:</i>  offenes Unterprogramm <br><i>Ruse:</i> открытая 
процедура, подставляемая процедура 
<p>1998-11-02 <p><hr> <b><a name="MALFERMITA-PROCEDURVOKO">mal·ferm·it·a 
procedur·vok·o</a></b> —<p>Maniero traduki procedurvokon per kopio de la 
<a href="KO.html#KORPO-1">korpo</a> de la proceduro (kun anstataŭigo de la 
<a href="F.html#FORMALA-PARAMETRO">formalaj parametroj</a> je la <a 
href="F.html#FAKTA-PARAMETRO">faktaj parametroj</a>). Tia voko ĉiam estas 
aplikata al la <a href="M.html#MALFERMITA-PROCEDURO">malfermitaj proceduroj</a>; 
ĝi ankaŭ aplikeblas al tiuj vokoj de <a 
href="F.html#FERMITA-PROCEDURO">fermitaj proceduroj</a>, kiuj estas kritaj 
por rendimento de la programo. <p><i>Angle:</i> in-line subroutine expansion 
<br><i>Ruse:</i> открытая подстановка процедуры, 
открытый вызов процедуры <p>1998-11-02 <p><hr> <b><a 
name="MALFINIA-AUxTOMATO">mal·fini·a aŭtomat·o</a></b> —<p>Abstrakta 
<a href="AP.html#AUxTOMATO">aŭtomato</a>, almenaŭ unu el kies <a 
href="O.html#ORGANO">organoj</a> estas nefinia; ekz-e <a 
href="T.html#TURINGA-AUxTOMATO">Turinga aŭtomato</a>, <a 
href="R.html#REGxISTRA-AUxTOMATO">reĝistra aŭtomato</a> (tiu lasta pro la 
nefinia <a href="K.html#KAPACITO">kapacito</a> de siaj reĝistroj). 
<p><i>Angle:</i> infinite automaton <br><i>Ruse:</i> бесконечный 
автомат <p>1996-02-29 <p><hr> <b><a 
name="MALFINIO">mal·fini·o</a></b>, infinito [PIV1] — 
<ol> 
<li> Abstraktaĵo pri nefinie granda limeso aŭ pri nefinie malproksima(j) punkto(j). 
<li> Nefinia kardinala nombro. 
</ol> 
<p><b><I>Noto.</I></b> «<b>infinit·o</b> <I><img src="BILDOJ/mat.gif" 
align="bottom" alt="Mat.:"></I> <I><img src="BILDOJ/filoz.gif" align="bottom" 
alt="Filozofio:"></I> Senlima grando, spaco aŭ malproksimo» [PIV1]. 
<p><i>Angle:</i> infinity <br><i>Ruse:</i> бесконечность 
<p>1996-02-29 <p><hr> <b><a name="MALFONO">mal·fon·o</a></b> —<p>La 
koloro de signoj sur la ekrano (kontraste al <a href="F.html#FONO">fono</a>). 
<p><i>Angle:</i> foreground <p>2000-08-19 <p><hr> <b><a 
name="MALINSTALI">mal·instal·i</a></b> —<p><a 
href="M.html#MALFARI">Malfari</a> la efikon de <a 
href="I.html#INSTALI">instali</a>, do, <a href="M.html#MALOKUPI">malokupi</a> la 
koncernajn <a href="RI.html#RISURCO">risurcojn</a> kaj maldisponigi la 
koncerna(j)n <a href="F.html#FUNKCIO-1">funkcio</a>(j)n. <p><i>Angle:</i> 
deinstall, uninstall, unmount <br><i>Ruse:</i> снять, убрать 
<p>1996-02-29 <p><hr> <b><a name="MALINSTALILO">mal·instal·il·o</a></b> 
—<p><a href="U.html#UTILAJxO">Utilaĵo</a> por <a 
href="M.html#MALINSTALI">malinstali</a> programon (<a 
href="AP.html#APLIKAJxO">aplikaĵon</a>). Kp <a 
href="I.html#INSTALILO">instalilo</a>. <p><i>Angle:</i> uninstaller, 
deinstallation program <p>1998-06-22 <p><hr> <b><a 
name="MALKAJO">mal·kaj·o</a></b>, «malkaj» — <p><a 
href="B.html#BULEA-OPERACIO">Bulea operacio</a>; <em>x⊼y</em> veras SSE 
almenaŭ unu el la argumentoj <em>x</em> aŭ <em>y</em> estas <a 
href="M.html#MALVERO">malvero</a> (vd <a 
href="VERTABOJ.html#Vertabelo-de-la-cxefaj-Buleaj-operacioj">Vertabelo de la 
ĉefaj Buleaj operacioj</a>); alivorte, 
<p 
align="center"><em>x⊼y = ¬(x∧y) = (¬x)∨(¬y) </em></p><p>Matematikistoj 
ofte signas malkajon per <em>|</em> (kiu simbolo en pluraj programlingvoj 
estas uzata por <a href="AP.html#AUxO">aŭo</a>). <p>Malkajo sufiĉas por 
esprimi ajnan <a href="B.html#BULEA-FUNKCIO">Bulean funkcion</a>: 
<p align="center"><em>x⊼x = ¬x∨¬x = ¬x 
<br>(x⊼y) ⊼ (x⊼y) = ¬(¬x∨¬y ∨ ¬(¬x∨¬y = (¬¬x∧(¬¬y ∨ (¬¬x∧(¬¬y = x∧y 
<br>(x⊼x) ⊼ (y⊼y) = ¬(¬x∨¬x ∨ ¬(¬y∨¬y = 
¬(¬x ∨ ¬(¬y = x∨y</em></p><p>Vd <a href="M.html#MALAUxO">malaŭo</a>, 
<a href="DO.html#DUALECO">dualeco</a>. <p><i>Angle:</i> NAND function, 
Sheffer stroke, nonconjunction, dagger operator 
<br><i>Germane:</i>  negierte Konjunktion <br><i>Ruse:</i> штрих 
Шефера <p>1996-02-29 <p><hr> <b><a name="MALKODI">mal·kod·i</a></b> 
[<a href="BIB.html#KKV">KKV</a>] — <p>Transformi <a 
href="KO.html#KODO-1">koditan</a> mesaĝon en ĝian originalan prezenton (vd 
<a href="SIGNAROJ.html#Pri-la-kodoj-matematike">Pri la kodoj matematike</a>). 
<p><i>Angle:</i> decode 
<br><i>France:</i>  décoder, déchiffrer <br><i>Ruse:</i> 
декодировать <p>1996-02-29 <p><hr> <b><a 
name="MALKODILO">mal·kod·il·o</a></b> [<a href="BIB.html#KKV">KKV</a>] — 
<p>Aparata aŭ programa rimedo por <a href="M.html#MALKODI">malkodi</a>. Kp <a 
href="KO.html#KODILO">kodilo</a>. <p><i>Angle:</i> decoder <br><i>Ruse:</i> 
дешифратор <p>1996-02-29 <p><hr> <b><a 
name="MALKOMENTI">mal·koment·i</a></b>, ekskomentariigi — <p>Forigi la 
komentokrampojn de antaŭe <a href="F.html#FORKOMENTI">forkomentita</a> 
teksto, tiel ke ĝi ree iĝu signifa por koncerna traktilo (<a 
href="T.html#TRADUKILO">tradukilo</a> ktp). <p><i>Angle:</i> uncomment 
<br><i>Ruse:</i> раскомментировать <p>1997-09-22 <p><hr> 
<b><a name="MALKONSTRUILO">mal·konstru·il·o</a></b> —<p><a 
href="PR.html#PROCEDURO">Proceduro</a> kiun <a href="K.html#KLASO">klaso</a> 
en C++ disponigas por <a href="D.html#DETRUI">detrui</a> siajn <a 
href="O.html#OBJEKTO">objektojn</a>. Kp <a 
href="KO.html#KONSTRUILO">konstruilo</a>. <p><i>Angle:</i> destructor 
<br><i>Ruse:</i> деструктор <p>1996-06-03 <p><hr> <b><a 
name="MALKRESKA-ORDIGO">mal·kresk·a ord·ig·o</a></b> —<p><a 
href="O.html#ORDIGO">Ordigo</a> laŭ <a href="KR.html#KRESKA-ORDO">kreska 
ordo</a>. Kp <a href="KR.html#KRESKA-ORDIGO">kreska ordigo</a>. 
<p><i>Angle:</i> descending sort 
<br><i>Germane:</i>  tri décroisant 
<br><i>Germane:</i>  absteigendes Sortieren <br><i>Ruse:</i> 
сортировка по убыванию <p>1999-02-20 <p><hr> <b><a 
name="MALKRESKA-ORDO">mal·kresk·a ord·o</a></b> —<p>En <a 
href="LI.html#LISTO">listo</a>, tia aranĝo de la elementoj ke la pli grandaj 
antaŭas la malpli grandajn; ekz-e<tt> (99, 11, 5, 3)</tt>. Kp <a 
href="KR.html#KRESKA-ORDO">kreska ordo</a>. <p><i>Angle:</i> descending order 
<br><i>Ruse:</i> расположение по убыванию <p>1999-02-20 
<p><hr> <b><a name="MALLOKA">mal·lok·a</a></b> — 
<ol> 
<li> <i>(Programobjekto:)</i> Deklarita je (la plej) ekstera deklarnivelo. Kp 
<a href="LO.html#LOKA-OBJEKTO">loka objekto</a>. 
<li> <i>(Metodo, procedo:)</i> Aplikata al la tuta objekto. Kp <a 
href="LO.html#LOKA-METODO">loka metodo</a>. 
</ol> 
<p><i>Angle:</i> global <br><i>Ruse:</i> глобальный <p>1996-02-29 
<p><hr> <b><a name="MALLOKA-OPTIMIGO">mal·lok·a optim·ig·o</a></b> 
—<p>Plibonigo de programo uzanta informojn pri ĝia tuta teksto; ekz-e 
elekto de pli efika maniero <a href="G.html#GENERI">generi</a> procedurkorpon 
surbaze de la analizo de ĉiuj <a href="V.html#VOKO">vokoj</a> de la 
proceduro. <p><i>Angle:</i> global optimization <br><i>Ruse:</i> 
глобальная оптимизация  <p>1996-02-29 <p><hr> <b><a 
name="MALLOKA-RETO">mal·lok·a ret·o</a></b> —<p><a 
href="KO.html#KOMPUTILA-RETO">Komputila reto</a> konektanta komputilojn 
geografie malproksimajn. Vd <a href="I.html#INTERRETO">interreto</a>, <a 
href="LO.html#LOKA-RETO">loka reto</a>. <p><i>Angle:</i> wide area network, 
WAN <br><i>Ruse:</i> глобальная вычислительная 
сеть, ГВС <p>1996-10-15 <p><hr> <b><a 
name="MALLOKA-VARIABLO">mal·lok·a variabl·o</a></b>, mallokaĵo — 
<ol> 
<li> <a href="V.html#VARIABLO">Variablo</a>, deklarita en <a 
href="B.html#BLOKO-2">bloko</a> entenanta la konsideratan <a href="R.html#REGIONO">regionon</a>. 
<li> Variablo deklarita je la plej ekstera deklarnivelo; statika variablo. 
</ol> 
<p><i>Angle:</i> global variable <br><i>Ruse:</i> глобальная 
переменная <p>1996-02-29 <p><hr> <b><a 
name="MALNEPRA-PARAMETRO">mal·nepr·a parametr·o</a></b> —<p><a 
href="P.html#PARAMETRO">Parametro</a> kiun oni rajtas ne indiki en <a 
href="KO.html#KOMANDO">komando</a>, <a href="V.html#VOKO">voko</a> de 
proceduro aŭ makroo ktp (precipe se la defaŭlta valoro taŭgas por la celo 
de la uzanto). Kp <a href="N.html#NEPRA-PARAMETRO">nepra parametro</a>. 
<p><i>Angle:</i> optional parameter <br><i>Ruse:</i> 
необязательный параметр <p>1999-10-22 <p><hr> <b><a 
name="MALNETA-DOSIERO">mal·net·a dosier·o</a></b> [<a 
href="BIB.html#Jel">Jel</a>] — <p><a href="DO.html#DOSIERO">Dosiero</a> 
kreata de <a href="L.html#LABORO">laboro</a> por ties interna uzo (ekz-e dum 
<a href="S.html#SEANCO">seanco</a> de <a 
href="R.html#REDAKTADO">redaktado</a>), kiun tiu laboro povas aŭ devas 
malkrei fine de sia plenumo (eventuale, post rekopiado de la enhavo de la 
malneta dosiero en la <dfn>netan dosieron</dfn>, se la <a 
href="U.html#UZULO">uzulo</a> kontentas pri la rezulto). <p>Kp <a 
href="L.html#LABORA">labora</a>. <p><i>Angle:</i> scratch file 
<br><i>France:</i>  fichier brouillon, fichier de travail, fichier de manœuvre 
<br><i>Germane:</i>  ungeschütze Datei, Hilfsdatei <br><i>Ruse:</i> 
рабочий файл, временный файл <p>1996-02-29 <p><hr> 
<b><a name="MALOKUPI">mal·okup·i</a></b> —<p>Rezigni ricevitan <a 
href="RI.html#RISURCO">risurcon</a>, ebligante ĝian disponigon al alia <a 
href="PR.html#PROCEZO">procezo</a>; pri la memoro ankaŭ: <a 
href="D.html#DETRUI">detrui</a>. <p><i>Angle:</i> deallocate <br><i>Ruse:</i> 
освободить <p>1996-02-29 <p><hr> <b><a 
name="MALPAKI">mal·pak*i</a></b> —<p>Transformi datumon el memorŝpara <a 
href="PR.html#PREZENTO">prezento</a>, oportuna por konservado aŭ transmeto, 
en prezenton oportunan por datumprilaboro. <p><i>Angle:</i> unpack 
<br><i>Ruse:</i> распаковать <p>1996-02-29 <p><hr> <b><a 
name="MALPRAVAJxO">Mal·prav·aĵ·o</a></b> —<p>Decido, procedo, maniero 
agi kiu estas eksterdube malĝusta aŭ malkonvena; la malo de la <a 
href="PR.html#PRAVAJxO">Pravaĵo</a>. <p><i>Angle:</i> the Wrong Thing 
<p>2003-06-04 <p><hr> <b><a name="MALPRETENDO">mal·pretend·o</a></b> 
—<p>En <a href="R.html#RETLETERO">retletero</a>, pli-malpli rita akompana 
aserto (ofte aldonata aŭtomate per la <a 
href="PN.html#POSxTILO">poŝtilo</a>) pri la evidenta, kvankam iam forgesata 
fakto, ke la opinioj de la aŭtoro ne nepre koincidas kun tiuj de la 
organizo, per kies komputilo la retletero trafis en la <a 
href="R.html#RETO">reton</a>. <p><i>Angle:</i> disclaimer <p>1996-02-29 
<p><hr> <b><a name="MALPRUNTO">mal·prunt·o</a></b> —<p>Kroma cifero 
aperanta kiam la sumo aŭ la produto de la operandaj ciferoj superas la plej 
grandan nombron prezenteblan en la koncerna ciferpozicio; tiu cifero povas 
esti traktita dum la prilaboro de alia ciferpozicio. — Kp <a 
href="PR.html#PRUNTI">prunti</a>. <p><i>Angle:</i> carry <br><i>Ruse:</i> 
перенос <p>1996-02-29 <p><hr> <b><a 
name="MALREKTA-ADRESADO">mal·rekt·a adres·ad·o</a></b> —<p><a 
href="A.html#ADRESADO">Adresado</a> ĉe kiu en la komando estas indikita la 
adreso de memorero entenanta la adreson de la operando (kp <a 
href="R.html#REFERENCO">referenco</a>; kutime ĝia rango estas 2, sed fojfoje 
oni bezonas adreson de adreso de adreso … do, <em>n</em>-rangan 
adresadon). <p><i>Angle:</i> indirect addressing <br><i>Ruse:</i> 
косвенная адресация <p>1998-11-04 <p><hr> <p><b><a 
name="MALREMBURI">mal·rembur·i</a></b> —<p><I><img 
src="BILDOJ/libroj.gif" align="bottom" alt="Lib.:"></I> Forigi la balastajn 
<a href="SO.html#SPACETO">spacetojn</a>, enŝovitajn por <a 
href="AL.html#ALKADRIGO">alkadrigi</a> la randojn de la <a 
href="T.html#TEKSTO">teksto</a>. <p><i>Angle:</i> unjustify <p>1996-08-25 
<p><hr> <b><a name="MALSIMETRIA-RILATO">mal·simetri·a rilato</a></b> [PIV1] 
— <p><I><img src="BILDOJ/mat.gif" align="bottom" alt="Mat.:"></I> <a 
href="DO.html#DULOKA-RILATO">Duloka rilato</a> <em>R⊆A×A</em> tia, ke el 
<em>xRy</em> ĉiam sekvas <em>¬(yRx)</em>; ekz-e la rilato <em>&lt;</em>. Kp 
<a href="AL.html#ANTISIMETRIA-RILATO">antisimetria rilato</a>. 
<p><i>Angle:</i> asymmetric relation <p>1996-02-29 <p><hr> <b><a 
name="MALSIMPLA-TIPO">mal·simpl·a tipo</a></b> —<p><a 
href="D.html#DATUMTIPO">Datumtipo</a> konstruita el aliaj datumtipoj (kp <a 
href="SI.html#SIMPLA-TIPO">simpla tipo</a>, <a 
href="KO.html#KONSTRUILO">konstruilo</a>). En Paskalo, 
<pre>   malsimpla_tipo = 
      ["PAKITA"] (tabeltipo | rikordotipo | artipo | dosiertipo).</pre> 
<p>La <a href="SX.html#SxLOSILVORTO">ŝlosilvorto</a><tt> PAKITA </tt>antaŭ 
malsimpla tipo rekomendas al la <a href="T.html#TRADUKILO">tradukilo</a> 
ĉiel ŝpari la memoron kreatan por la objektoj de tiu tipo, eĉ je la kosto 
de malpli rapida <a href="AP.html#ATINGO">atingo</a>; tia rekomendo estas 
precipe grava por la komputiloj kun relative grandaj <a 
href="CX.html#CxELO">ĉeloj</a> (ekz-e po 48 <a href="B.html#BIT">bit</a>); 
la tradukiloj por bajtmemoraj komputiloj (kiaj estas la <a 
href="P.html#PERSONA-KOMPUTILO">personaj komputiloj</a>) tiun pragmatikan 
rekomendon kutime ne atentas. <p><b><I>Noto.</I></b> En la originala sintakso 
de <a href="P.html#PASCAL">Pascal</a> malsimpla tipo estas nomata 
<i>struktura,</i> simetrie al <a href="SO.html#STRUKTURA-ORDONO">struktura 
ordono</a>; iujn ĝenas tiu termino, ĉar en <a href="P.html#PLI">PL/I</a>, 
<a href="AL.html#ALGOL">ALGOL</a>-68, <a href="C.html#C-2">C</a> la vorto 
<i>strukturo</i> estas rezervita por <a href="RI.html#RIKORDO">rikordo</a>. 
<p><i>Angle:</i> structured type <br><i>Ruse:</i> сложный тип 
<p>1996-02-29 <p><hr> <b><a name="MALSxALTI">mal·ŝalt·i</a></b> 
—<p>Malvalidigi <a href="R.html#REGxIMO">reĝimon</a> de funkciado. Kp <a 
href="M.html#MALEBLIGI">malebligi</a>; <a href="SX.html#SxALTI">ŝalti</a>. 
<p><i>Angle:</i> disable, turn off <br><i>Ruse:</i> выключить 
<p>1996-02-29 <p><hr> <b><a name="MALSxLOSO">mal·ŝlos·o</a></b> 
—<p>Malaltnivela komputila <a href="KO.html#KOMANDO">komando</a> per kiu <a 
href="PR.html#PROCEZO">procezo</a> sciigas, ke ĝi malokupas <a 
href="KR.html#KRITA-RISURCO">kritan risurcon</a>. Kp <a 
href="SX.html#SxLOSO">ŝloso</a>. <p><i>Angle:</i> unlock <br><i>Ruse:</i> 
отпереть <p>1996-02-29 <p><hr> <b><a 
name="MALTROO">mal·tro·o</a></b> — 
<ol> 
<li> Situacio, kiam la rezulto de operacio super reeloj en <a 
href="G.html#GLITPUNKTA-PREZENTO">glitpunkta prezento</a> estas malpli granda 
ol la minimuma prezentebla reelo. 
<li> Provo preni informon el malplena <a href="SO.html#STAKO">stako</a>. Kp 
<a href="V.html#VALOREKSCESO">valoreksceso</a>, <a href="T.html#TROO">troo</a>. 
</ol> 
<p><i>Angle:</i> underflow 
<br><i>France:</i>  dépassement inférieur 
<br><i>Germane:</i>  Unterlauf, Unterschreitung 
<br><i>Pole:</i>  niedomiar <br><i>Ruse:</i> потеря 
значимости; исчерпание стэка, выход за 
нижнюю границу <p>1996-02-29 <p><hr> <b><a 
name="MALVALIDIGI">mal·valid·ig·i</a></b> —<p><a 
href="M.html#MALSxALTI">Malŝalti</a> (reĝimon de funkciado). <p><i>Angle:</i> 
disable, turn off <br><i>Ruse:</i> выключить <p>1996-02-29 <p><hr> 
<b><a name="MALVARMA-RESxARGO">mal·varm·a re·ŝarg·o</a></b> 
—<p><b>Ω</b> Plena <a href="R.html#RESxARGO">reŝargo</a>, kun malŝalto 
de la kurento — aŭ almenaŭ (se temas pri la <a 
href="PN.html#PORTEBLA-KOMPUTILO">porteblaj komputiloj</a>) kun perdo la 
enhavo de la energidependa memoro. Kp <a href="V.html#VARMA-RESTARTIGO">varma 
restart(ig)o</a>. <p><i>Angle:</i> cold reboot, hard reset <br><i>Ruse:</i> 
холодная перезагрузка <p>2002-08-01 <p><hr> <b><a 
name="MALVERO">mal·ver·o</a></b> —<p><a href="B.html#BULEA-VALORO">Bulea 
valoro</a> 0. <p><b><I>Noto.</I></b> <i>Falso</i> estus pli internacia vorto, 
kvankam malpli sistema kaj iom «falsa». Laŭ PIV1: 
<blockquote> 
<b>falsi</b> <i>tr</i> Elfari ion malveran kaj doni ĝin kiel veran, por 
tiri el tio profiton … 
<br><b>falso</b> … <i>2</i> Io falsita. 
</blockquote> 
<p><i>Angle:</i> false 
<br><i>France:</i>  faux 
<br><i>Pole:</i>  falsz <br><i>Ruse:</i> ложь <p>1999-07-23 <p><hr> 
<b><a name="MALVISxI">mal·viŝ·i</a></b> [<a href="BIB.html#Jel">Jel</a>, 
<a href="BIB.html#Pfei">Pfei</a>] — <p><a href="M.html#MALFARI">Malfari</a> la 
operacion «<a href="V.html#VISxI">viŝi</a>». <p><i>Angle:</i> unerase, undelete 
<br><i>France:</i>  restituer <br><i>Ruse:</i> восстановить 
(удалённые данные) <p>1996-02-29 <p><hr> (1) <b><a 
name="MALVOLVO-1">mal·volv·o</a></b> (de <a 
href="T.html#TRADUKILO">tradukilo</a>) — <p>Maniero evoluigi kajaŭ porti 
tradukilon de unu komputilo sur aliajn. <p>Estu tradukilo 
<em>T<sub>i</sub></em> verkita en sia <a 
href="F.html#FONTLINGVO">fontlingvo</a> <em>F</em> kaj funkcianta sur <a 
href="I.html#ILKOMPUTILO">ilkomputilo</a> <em>i</em>. Tradukilon por <a 
href="C.html#CELKOMPUTILO">celkomputilo</a> <em>c</em> oni povas ricevi 
adaptinte <em>T<sub>i</sub></em> al <a href="G.html#GENERADO">generado</a> de 
<a href="C.html#CELPROGRAMO">celprogramoj</a> en <em>L<sub>c</sub></em>, <a 
href="M.html#MASxINLINGVO">maŝinlingvo</a> de <em>c</em>; tiun adaptaĵon ni signu 
<em>T<sub>i</sub><sup>c</sup></em>. Uzante <em>T<sub>i</sub><sup>c</sup></em> 
estkiel <a href="G.html#GASTTRADUKILO">gasttradukilon</a>, oni tradukas la <a 
href="F.html#FONTPROGRAMO">fontprogramon</a> de 
<em>T<sub>i</sub><sup>c</sup></em> en <em>L<sub>c</sub></em>, kio rezultigas 
la celatan tradukilon <em>T<sub>c</sub><sup>c</sup>: F→L<sub>c</sub></em>. 
Kp <a href="SO.html#STARTIGO">startigo</a>, <a 
href="PR.html#PRASxARGO">praŝargo</a>. <p><i>Angle:</i> bootstrap 
<br><i>France:</i>  amorce <br><i>Ruse:</i> раскрутка <p>(2) <b><a 
name="MALVOLVO-2">mal·volv·o</a></b> (de <a href="M.html#MAKROO">makroo</a>, 
ŝelvariablo) — <p>Anstataŭigo de <a href="AP.html#APERO">apero</a> de la 
nomo de <a href="M.html#MAKROKOMANDO-1">makrokomando</a> (<a 
href="M.html#MAKROA-GENERADO">makroa generado</a>) aŭ de <a 
href="ME.html#MEDIVARIABLO">medivariablo</a> je ties kuranta valoro. Vd 
ankaŭ <a href="KR.html#KRAMPOMALVOLVO">krampomalvolvo</a>. <p><i>Angle:</i> 
expansion, substitution 
<br><i>Germane:</i>  Erweiterung <br><i>Ruse:</i> подстановка 
<p>1998-08-21 <p><hr> <b><a name="MALZOMI">mal·zom·i</a></b> 
—<p>Malpligrandigi <a href="F.html#FENESTRO">fenestron</a> ĝis 
antaŭfiksita grando aŭ eĉ ĝis <a href="P.html#PIKTOGRAMO">piktogramo</a>. 
Kp <a href="Z.html#ZOMI">zomi</a>. <p><i>Angle:</i> unzoom, zoom out 
<br><i>Ruse:</i> откатиться, свернуть, запахнуть 
окно <p>1996-12-12 <p><hr> <b><a name="MANDATO">mandat*o</a></b> 
—<p>En <a href="O.html#OBJEKTEMA-PROGRAMADO">objektema programado</a>, 
speco de <a href="R.html#REFERENCO">referenco</a>, indikanta la vojon por 
atingi objekton kaj la rajtojn plenumi super ĝi certajn operaciojn. 
<p><i>Angle:</i> capability (capa) 
<br><i>Germane:</i>  Vermögenszeiger <br><i>Ruse:</i> мандат 
<p>1996-02-29 <p><hr> <b><a name="MANLIBRO">man·libr·o</a></b> —<p>Peco 
de <a href="DO.html#DOKUMENTARO">dokumentaro</a>, instrukcio pri uzado de 
programo aŭ aparato. <p><b><I>Noto.</I></b> Komunlingve tio estus 
«instrukcio», sed tro multaj komputikistoj misuzas la vorton anstataŭ <a 
href="KO.html#KOMANDO">komandon</a>. <p><i>Angle:</i> manual 
<br><i>Germane:</i>  Handbuch <br><i>Ruse:</i> руководство 
<p>1996-02-29 <p><hr> <b><a name="MANTISO">mantis·o</a></b> [PIV1, <a 
href="BIB.html#KKV">KKV</a>] — <p>Vd <a 
href="G.html#GLITPUNKTA-PREZENTO">glitpunkta prezento</a>. 
<p><b><I>Noto.</I></b> Kvankam internacia, tiu vortuzo estas granda licenco 
rilate la lernejan difinon de mantiso: «(parolante pri logaritmo) La 
logaritmo minus ĝia karakteristiko» [PIV1]. <p><i>Angle:</i> mantissa 
<br><i>Ruse:</i> мантисса <p>1996-02-29 <p><hr> <b><a 
name="MAPO">map·o</a></b> [<a href="BIB.html#EKV">EKV</a>, <a 
href="BIB.html#SPIV">SPIV</a>] — <p><a href="JX.html#JxETO">Ĵeto</a>. 
<p><i>Angle:</i> map, mapping <br><i>Ruse:</i> отображение 
<p>1996-02-29 <p><hr> <b><a name="MARKADO">mark*ad·o</a></b> 
—<p>Provizado de komputila <a href="T.html#TEKSTO">teksto</a> je (Askie 
koditaj) informoj, indikantaj la logikajn rolojn de ĝiaj partoj, je <a 
href="AP.html#ARANGxO">aranĝo</a>-komandoj aŭ je aliaj datumoj por 
aŭtomata <a href="T.html#TEKSTOTRAKTADO">tekstotraktado</a>. <p>Ekz-e ĉi 
tiu <a href="H.html#HIPERTEKSTO">hiperteksto</a> entenas specialajn 
markaĵojn por realigi la hipertekstajn <a 
href="LI.html#LIGILO">ligilojn</a>, la tiparan <a 
href="E.html#EMFAZI">emfazon</a>, la aranĝon de la <a 
href="AL.html#ALINEO">alineoj</a> ktp. Menciindajn manierojn de markado 
disponigas <a href="H.html#HTML">HTML</a>, <a href="RI.html#RTF">RTF</a>, <a 
href="T.html#TEHxO">Teĥo</a>. <p><i>Angle:</i> markup 
<br><i>France:</i>  annotation <br><i>Ruse:</i> разметка 
<p>1996-02-29 <p><hr> <b><a name="MARKO">mark*o</a></b> —<p><a 
href="SI.html#SIMBOLO">Simbolo</a> atribuita al <a 
href="O.html#ORDONO">ordono</a> kaj uzata en <a 
href="S.html#SALTO">saltoj</a> kiel nomo de tiu ordono (pli ĝuste, de la 
loko kie ĝi situas). Kp <a href="E.html#ETIKEDO">etikedo</a>. En Paskalo la 
markoj havas tre maloportunan formon de <a 
href="S.html#SENSIGNUMA-ENTJERO">sensignuma entjero</a> (la <a 
href="AL.html#ANTAUxIRA-NULO">antaŭiraj nuloj</a> estas sensignifaj): 
<pre>   marko = cifero { cifero }.</pre> <p><p><i>Angle:</i> label 
<br><i>Germane:</i>  Marke <br><i>Ruse:</i> метка <p>1996-02-29 <p><hr> 
<b><a name="MARKOBUTONO">mark·o·buton·o</a></b> —<p>Speco de ekrana <a 
href="B.html#BUTONO">butono</a>, ortograma areo sur la ekrano (ofte bildigata 
per la rektaj krampoj: <tt>[ ]</tt>) per kiu la uzulo povas (mal)marki, tiel 
(mal)ŝaltante, la koncernan <a href="O.html#OPCIO">opcion</a>. Se la opcio 
iĝas (mal)ŝaltita, la butono estas bildigata kiel «(mal)premita» — aŭ 
antaŭ ĝia titolo (mal)aperas kruceto (<tt>+ </tt>aŭ <tt>×</tt> aŭ<tt> 
X</tt>) aŭ <a href="R.html#RADIKSIGNO">radiksigno</a> («pipo», 
«birdeto»). Kutime markobutonoj ariĝas en grupojn, ebligante elekti 
plurajn opciojn. Kp <a href="R.html#RADIOBUTONO">radiobutono</a>. Ekz-e 
(provu!) <form> 
<table align="center"><tr><td> <input type="checkbox" name="kurs"> <i>Kursivo</i> 
<td> <input           type="checkbox" name="gras"> <b>Graseto</b> 
<td> <input           type="checkbox" name="tras"> <s>Trastreko</s> 
</table> 
</form> Evidente, <i>oni <b>povas <s>laŭplaĉe</s></b></i> <b>kombini</b> la 
<a href="F.html#FASONO">fasonojn</a>. <p><i>Angle:</i> check box, choice button 
<br><i>France:</i>  case à cocher <br><i>Ruse:</i> выключатель 
<p>1996-08-27 <p><hr> <b><a name="MASKO">mask*o</a></b> [<a 
href="BIB.html#KKV">KKV</a>] — <p><a href="CX.html#CxENO-1">Ĉeno</a> 
uzata por indiki, kiuj partoj de alia (de operanda) ĉeno estu signifaj por 
la posta traktado. Se ambaŭ ĉenoj (la masko kaj la <a 
href="O.html#OPERANDO">operando</a>) estas <a 
href="B.html#BITCxENO">bitĉenoj</a>, la apliko de la masko ekvivalentas al 
ilia laŭbita <a href="K.html#KAJO">kajo</a>. <p><i>Angle:</i> mask 
<br><i>Ruse:</i> маска <p>1996-02-29 <p><hr> <b><a 
name="MASxINKODO">maŝin·kod·o</a></b> [<a href="BIB.html#Pfei">Pfei</a>] — 
<ol> 
<li> Operacikodoj de <a href="KO.html#KOMANDARO">komandaro</a> de komputilo. 
<li> Interna <a href="M.html#MASxINLINGVO">maŝinlingvo</a>. 
<li> Programo en la interna <a href="M.html#MASxINLINGVO">maŝinlingvo</a>. 
</ol> 
<p><i>Angle:</i> machine code <br><i>Ruse:</i> машинный код 
<p>1996-02-29 <p><hr> <b><a name="MASxINLINGVO">maŝin·lingv·o</a></b> — 
<ol> 
<li> <i>(<dfn>Interna</dfn> maŝinlingvo:)</i> Lingvo de la <a 
href="KO.html#KOMANDO">komandoj</a> kaj <a href="D.html#DATUMO">datumoj</a>, 
trakteblaj per la <a href="O.html#ORGANO">organoj</a> de la koncerna 
komputilo. La <a href="SI.html#SINTAKSO">sintakso</a> de tiu lingvo ebligas 
konstruadon de <a href="B.html#BITCxENO">bitĉenoj</a> rekte interpreteblaj 
de la <a href="CX.html#CxEFORGANO">ĉeforgano</a>. 
<li> <i>(<dfn>Simbola</dfn>, ekstera maŝinlingvo, <a 
href="AP.html#ASEMBLA-LINGVO">asembla lingvo</a>:)</i> Lingvo ebliganta verki 
programojn je la nivelo de la komandoj sed uzante simbolajn <a 
href="N.html#NOMO">nomojn</a> kaj aliajn konvenciojn faciligantajn la legadon 
kaj korektadon de la programo. 
</ol> 
<p><i>Angle:</i> machine code, machine language <br><i>Ruse:</i> 
машинный язык <p>1996-02-29 <p><hr> <b><a 
name="MASxINO">maŝin*o</a></b> —<p>Ofta sinonimo por <a 
href="KO.html#KOMPUTILO">komputilo</a> kaj <a 
href="AP.html#AUxTOMATO">aŭtomato</a> (ekz-e <i>Turinga maŝino</i>), 
precipe en kunmetaĵoj (ekz-e <i>maŝinlingvo</i>). <p><i>Angle:</i> machine 
<br><i>Ruse:</i> машина <p>1996-02-29 <p><hr> <b><a 
name="MASxO">maŝ*o</a></b> [<a href="BIB.html#KKV">KKV</a>], buklo [<a 
href="BIB.html#Jel">Jel</a>] — 
<ol> 
<li> <I><img src="BILDOJ/mat.gif" align="bottom" alt="Mat.:"></I> En <a 
href="G.html#GRAFEO">grafeo</a>, <a href="E.html#EGxO">eĝo</a> kies ambaŭ 
ekstremoj koincidas; kp <a href="C.html#CIKLO">ciklo</a>. 
<li> <a href="I.html#ITERACIO">Iteracio</a>, kaj speciale <a 
href="S.html#SENKONDICxA-ITERACIO">senkondiĉa iteracio</a> en <a href="ME.html#MODULA">MODULA</a>. 
</ol> 
<p><i>Angle:</i> loop 
<br><i>France:</i>  boucle <br><i>Ruse:</i> петля; цикл 
<p>1996-02-29 <p><hr> <b><a name="MATEMATIKA-PROGRAMADO">matematik·a 
program·ad·o</a></b> —<p>Parto de <a 
href="O.html#OPERACIESPLORO">operaciesploro</a> studanta problemojn pri 
ekstrem(um)oj de <a href="F.html#FUNKCIO-2">funkcioj</a> super aroj de 
finidimensia vektorspaco, kiujn arojn difinas <a 
href="E.html#EGALAJxO">egalaĵoj</a> kajaŭ <a 
href="KO.html#KOMPARAJxO">komparaĵoj</a>. La <i>ĉefa problemo de matematika 
programado</i> redukteblas al la sekva formo. <p>Inter la nenegativaj 
vektoroj <em>x∈ℝⁿ</em>, (<em>x<sub>i</sub>≥0</em>), plenumantaj la limigojn 
<p 
align="center"><em>{ g<sub>j</sub>(x) ≤ 0 }<sub>1≤j≤m</sub> </em></p><p>necesas 
trovi tian, kiu minimumigu celfunkcion <em>f(x)</em>. <p>Ekz-e vd <a 
href="DO.html#DORSSAKPROBLEMO">dorssakproblemo</a>, <a 
href="PR.html#PROBLEMO-PRI-VOJAGxA-KOMIZO">problemo pri vojaĝa komizo</a>. 
<p><b><I>Noto.</I></b> Bedaŭrindas, ke tiu termino, neniel rilata al 
komputoscienco, misuzas la vorton «programado» (egale kiel la nomoj de 
subfakoj de matematika programado: <i>dinamika, diskreta, konkava, konveksa, 
lineara, nelineara programado</i>); tamen tiu misuzo estas absolute 
internacia. <p><i>Angle:</i> mathematical programming <br><i>Ruse:</i> 
математическое программирование <p>1996-02-29 
<p><hr> <b><a name="MATRICA-MULTIPLIKO">matric·a multiplik·o</a></b> 
—<p>Estu <a href="M.html#MATRICO">matricoj</a> 
<pre>   VAR A: TABELO [1..u,1..v] EL reela; 
       B: TABELO [1..v,1..w] EL reela;</pre> <p>kaj estu variabloj 
<pre>   VAR P: TABELO [1..u,1..w] EL reela; 
       i, j, k: entjera;</pre> <p>La multiplikon <em>P = A⋅B</em> 
prezentas la algoritmo: 
<pre>   POR i := 1 SUPRE u FARU 
     POR j := 1 SUPRE u FARU STARTO 
       s := 0.0; 
       POR j := 1 SUPRE w FARU s := s + A[i,k] * B[k,j]; 
       P[i,j] := s; 
     FINO</pre> <p><p><i>Angle:</i> matrix product 
<br><i>Germane:</i>  Matrizenmultiplikation, Matrizenprodukt <br><i>Ruse:</i> 
умножение матриц <p>1998-08-29 <p><hr> <b><a 
name="MATRICO">matric·o</a></b> —<p>Dudimensia <a href="T.html#TABELO-2">tabelo</a>: 
<p 
align="center"><em>TIPO matrico = TABELO [1..m,1..n] EL subtipo;</em></p><p>laŭ PIV1, 
<blockquote> 
<i>5</i> <I><img src="BILDOJ/mat.gif" align="bottom" alt="Mat.:"></I> Aro de 
nombroj aŭ aliaj elementoj aranĝitaj rektangule en horizontalaj kaj 
vertikalaj linioj; <i><a href="H.html#HORIZONTALO">horizontalo</a>, <a 
href="V.html#VERTIKALO">vertikalo</a> de matrico.</i> 
</blockquote> 
Matematika studo de matricoj apartenas al <a 
href="LI.html#LINEARA-ALGEBRO">lineara algebro</a>. Vd <a 
href="D.html#DEGENERA-MATRICO">degenera matrico</a>, <a 
href="DI.html#DIAGONALA-MATRICO">diagonala matrico</a>, <a 
href="KO.html#KONTRAUxSIMETRIA-MATRICO">kontraŭsimetria matrico</a>, <a 
href="KR.html#KVADRATA-MATRICO">kvadrata matrico</a>, <a 
href="ME.html#MEMADJUNKTA-MATRICO">memadjunkta matrico</a>, <a 
href="O.html#ORTA-MATRICO">orta matrico</a>, <a 
href="R.html#REKTA-MATRICO">rekta matrico</a>, <a 
href="SI.html#SIMETRIA-MATRICO">simetria matrico</a>, <a 
href="U.html#UNITA-MATRICO">unita matrico</a>, <a 
href="U.html#UNUOMATRICO">unuomatrico</a>. <p><i>Angle:</i> matrix 
<br><i>Ruse:</i> матрица <p>1998-08-18 <p><hr> <b><a 
name="MBAJT">Mbajt</a></b> —<p>Mallongigo de <a 
href="ME.html#MEGABAJTO">megabajto</a>; 1 Mbajt = 1024 <a 
href="K.html#KBAJT">Kbajt</a> (ankaŭ <i>Mibajt</i>). <p><i>Angle:</i> Mbyte 
<br><i>Pole:</i>  Mbajt <br><i>Ruse:</i> Мбайт <p>1996-02-29 <p><hr><a 
href="ME.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>