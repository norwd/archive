 <html><head> 
<title>Komputada Leksikono: Li*</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="LO.html"><img src="BILDOJ/suben.gif" alt="Sekvan paĝon! " 
align="bottom"></a><a href="L.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<p><b><a name="LIBERA-PROGRAMARO">liber·a program·ar·o</a></b> 
—<p>Laŭ <i>R. M. <a href="SO.html#STALLMAN">Stallman</a></i> kaj <a 
href="F.html#FSF">FSF</a>, <a href="PR.html#PROGRAMARO">programaro</a> kiun 
ĉiu ajn rajtas kopii, disdoni aŭ modifi; sekve, programaro disponigata kun 
siaj <a href="F.html#FONTTEKSTO">fonttekstoj</a>. Tio ne signifas ke libera 
programaro nepre estu senpaga, oni rajtas ĝin vendi kondiĉe ke tio ne 
estigas limigojn je plua disponigeblo kaj uzeblo. Vd <a class="fora" 
target="_top" href="http://www.gnu.org/philosophy/free-sw.html" 
>http://www.gnu.org/philosophy/free-sw.html</a>. Kp <a 
href="N.html#NEFERMITA-FONTTEKSTO">nefermita fontteksto</a>, <a 
href="CX.html#CxIESAJxO">ĉiesaĵo</a>, <a 
href="PR.html#PUBLIKAJxO">publikaĵo</a>. <p><b><I>Noto.</I></b> La celata 
senco de «libera programaro» estas, ke «ĝi rajtigas la uzulon je iuj 
liberoj». Laŭ <a class="fora" target="_top" 
href="http://www.gnu.org/philosophy/open-source-or-free.html" >R. M. 
Stallman</a>, la anglalingva kromsenco «senpaga programaro» estas kvankam 
ne malvera, tamen ne ĉefa karakterizaĵo. La esperantigo «libera 
programaro» estas rekomendita ĉe <a class="fora" target="_top" 
href="http://www.gnu.org/philosophy/words-to-avoid.html#Freeware" 
>http://www.gnu.org/philosophy/words-to-avoid.html#Freeware</a>. 
<p><i>Angle:</i> free software 
<br><i>France:</i>  logiciel libre 
<br><i>Germane:</i>  freie Software <br><i>Ruse:</i> свободные 
программы <p>1998-06-29 <p><hr> <b><a 
name="LIBERA-VARIABLO">liber·a variabl·o</a></b> —<p><I><img 
src="BILDOJ/mat.gif" align="bottom" alt="Mat.:"></I> <a 
href="V.html#VARIABLO">Variablo</a> kiu en koncerna <a 
href="E.html#ESPRIMO">esprimo</a> ne estas <a href="LI.html#LIGITA-VARIABLO">ligita 
variablo</a>; ekz-e <em>v</em> en la esprimo 
<p align="center"><em>µx[r(x,v)=0] </em></p><p>Kp <a 
href="LI.html#LIGITA-VARIABLO">ligita variablo</a>, <a 
href="M.html#MALLOKA-VARIABLO">malloka variablo</a>. <p><i>Angle:</i> free variable 
<br><i>France:</i>  variable libre <br><i>Ruse:</i> свободная 
переменная <p>1996-02-29 <p><hr> <b><a 
name="LIGATURO">ligatur·o</a></b> [PIV1] — <p><I><img 
src="BILDOJ/libroj.gif" align="bottom" alt="Lib.:"></I> Kombino de <a 
href="LI.html#LITERO">literoj</a> kiu en bona tipografio estas prezentata per unu <a 
href="SI.html#SIGNOBILDO">signobildo</a>. Plej ofte estas provizataj la 
ligaturoj <i>fi, fl, ft</i>. Iam ankaŭ kunmetitaj literoj (ekz-e la Latina 
«æ», la germana <a href="SO.html#SOZO">sozo</a> «ß» ktp). 
<p><b><I>Noto.</I></b> PIV1 donas nur medicinan signifon de la vorto. 
<p><i>Angle:</i> ligature 
<br><i>France:</i>  digramme soudé, ligature <br><i>Ruse:</i> 
лигатура <p>1996-02-29 <p><hr> <b><a 
name="LIGILLISTO">lig·il·list·o</a></b> —<p>Datumstrukturo en kiu ĉiu 
ano havas <a href="LI.html#LIGILO">ligilon</a> (<a 
href="R.html#REFERENCO">referencon</a>) al la tujsekva ano (unudirekta 
ligillisto) aŭ du ligilojn referencantajn la ĵusantaŭan kaj la tujsekvan 
anojn (ambaŭdirekta ligillisto). En <dfn>cikla ligillisto</dfn> (<dfn>ringa 
ligillisto</dfn>) la lasta ano referencas la unuan; en <dfn>sencikla 
ligillisto</dfn> (<dfn>rekta ligillisto</dfn>) la lasta ano havas nulan 
referencon. Ligillistoj estas uzataj en fizika <a 
href="PR.html#PREZENTO">prezento</a> (realigo) de <a 
href="LI.html#LINIA-LISTO">liniaj listoj</a> (ekzemplo: <a 
href="NAJBARL.html#Interna-prezento-de-grafeoj">Interna prezento de 
grafeoj</a>). <p><i>Angle:</i> linked list <br><i>Ruse:</i> цепной 
список <p>1996-02-29 <p><hr> <b><a name="LIGILO">lig·il*o</a></b> [<a 
href="BIB.html#KKV">KKV</a>] — <p>Rimedo por konekti elementojn en 
datumstrukturo (<a href="LI.html#LIGILLISTO">ligillisto</a>, <a 
href="H.html#HIPERTEKSTO">hiperteksto</a>), aŭ <a 
href="KO.html#KOMANDO">komandojn</a> aŭ <a 
href="SO.html#SUBPROGRAMO">subprogramojn</a>. Estkiel ligilo povas servi <a 
href="A.html#ADRESO">adreso</a> (<a href="R.html#REFERENCO">referenco</a>), 
modifilo aŭ komando. <p>Vd <a href="R.html#REKTA-LIGILO">rekta ligilo</a>, 
<a href="SI.html#SIMBOLA-LIGILO">simbola ligilo</a>; <a 
href="AL.html#ANKRO">ankro</a>, <a href="R.html#REFERENCO">referenco</a>. 
<p><i>Angle:</i> link <br><i>Ruse:</i> связь <p>1996-02-29 <p><hr> 
<b><a name="LIGITA-VARIABLO">lig·it·a variabl·o</a></b> —<p><I><img 
src="BILDOJ/mat.gif" align="bottom" alt="Mat.:"></I> <a 
href="V.html#VARIABLO">Variablo</a> kiu en koncerna <a 
href="E.html#ESPRIMO">esprimo</a> havas helpan rolon de interna parametro: 
iteracia <a href="N.html#NOMBRILO">nombrilo</a>, kvantorhava variablo ktp; 
ekz-e <em>x</em> en la esprimo 
<p align="center"><em>µx[r(x,v)=0] </em></p><p>Kp <a 
href="LI.html#LIBERA-VARIABLO">libera variablo</a>, <a 
href="LO.html#LOKA-VARIABLO">loka variablo</a>, <a 
href="PR.html#PROPOZICIO">propozicio</a>. <p><i>Angle:</i> bound variable 
<br><i>France:</i>  variable liée <br><i>Ruse:</i> связанная 
переменная <p>1996-02-29 <p><hr> <b><a 
name="LIKVAKRISTALA-EKRANO">likv·a·kristal·a ekran·o</a></b> 
—<p>Aranĝaĵo por bildigi signojn (ekz-e en poŝa <a 
href="K.html#KALKULILO">kalkulilo</a>) aŭ grafikaĵojn per molekuloj de 
neizotropa duonlikva substanco (havanta certajn ecojn de kristalo), 
aranĝataj per elektra kampo. <p>Vd <a 
href="R.html#REFLEKTA-EKRANO">reflekta ekrano</a>, <a 
href="T.html#TRALUMA-EKRANO">traluma ekrano</a>. <p><i>Angle:</i> liquid 
crystal display, LCD <br><i>Ruse:</i> 
жидкокристаллический дисплей <p>1996-10-22 
<p><hr> <b><a name="LIMNOMO">lim·nom·o</a></b> —<p>En <a 
href="KO.html#KONFORMIVA-TABELSKEMO">konformiva tabelskemo</a> de Paskalo, 
speco de <a href="F.html#FORMALA-PARAMETRO">formala parametro</a>, indikanta 
la kurantan valoron de <a href="LI.html#LIMO-2">limo</a> de parametra <a 
href="T.html#TABELO-2">tabelo</a>. En la korpo de sia proceduro aŭ funkcio 
limnomo aperas kiel nurlegebla variablo. <p><i>Angle:</i> bound identifier 
<br><i>Ruse:</i> идентификатор границы <p>1996-02-29 
<p><hr> (1) <b><a name="LIMO-1">lim*o</a></b> [<a 
href="BIB.html#EKV">EKV</a>] — <p><I><img src="BILDOJ/mat.gif" 
align="bottom" alt="Mat.:"></I> <em>F</em> estu <a 
href="O.html#ORDA-ARO">orda aro</a>. La <dfn>supra</dfn> (<dfn>suba</dfn>) 
limo de <a href="SO.html#SUBARO">subaro</a> <em>P⊆F</em> estas 
<dfn>supra</dfn> (resp. <dfn>suba</dfn>) <a href="B.html#BARO">baro</a> 
<em>m</em> tia, ke ne ekzistas supra (suba) baro pli malgranda (resp. granda) 
ol <em>m</em>. Se <em>m∈P</em>, oni diras, ke <em>m</em> estas la 
<dfn>maksimumo</dfn> (<dfn>minimumo</dfn>) de <em>P</em>. Vd <a 
href="KO.html#KOMPLIKO">kompliko</a>. <p><i>Angle:</i> supremum; infimum 
<br><i>Ruse:</i> грань <p>(2) <b><a name="LIMO-2">lim*o</a></b> — 
<p>En programlingvoj, la pleja aŭ la malpleja valoro de <a 
href="N.html#NUMEREBLA-TIPO">numerebla tipo</a>, precipe kiam temas pri <a 
href="SO.html#SUBVARIEJO">subvariejo</a> aŭ indiclimo de <a 
href="T.html#TABELO-2">tabelo</a>. <p><i>Angle:</i> bound <br><i>Ruse:</i> 
граница <p>1996-02-29 <p><hr> <b><a name="LINEARA">linear·a</a></b> 
—<p>«<I><img src="BILDOJ/mat.gif" align="bottom" alt="Mat.:"></I> <i>1</i> 
(Pri funkcio de unu aŭ pluraj argumentoj) Havanta la formon de unuagrada 
polinomo» [PIV1]. <p><b><I>Noto.</I></b> Do, <b>lineara</b> apartenas al la 
serio <i>logaritma, lineara, kvadrata, kuba, eksponenta</i> ktp, dum 
<b>linia</b> esprimas unudmensiecon: <a href="LI.html#LINIA-LISTO">linia listo</a>, 
<a href="LI.html#LINIA-ORDO">linia ordo</a> ktp. <p><i>Angle:</i> linear 
<br><i>Ruse:</i> линейный <p>1996-02-29 <p><hr> <b><a 
name="LINEARA-ALGEBRO">linear·a algebr·o</a></b> —<p><I><img 
src="BILDOJ/mat.gif" align="bottom" alt="Mat.:"></I> Studo de finidimensiaj 
<a href="V.html#VEKTORA-SPACO">vektoraj spacoj</a> per algebraj kaj nombraj 
metodoj. La ĉefaj problemoj de tiu fako estas 
<ol> 
<li> solvado de lineara algebra <a href="E.html#EKVACIARO">ekvaciaro</a>, kaj 
<li> komputo de <a href="A.html#AJGENO">ajgenoj</a> kaj <a 
href="A.html#AJGENVEKTORO">ajgenvektoroj</a> de <a href="M.html#MATRICO">matrico</a>. 
</ol> 
<p><i>Angle:</i> (numerical) linear algebra <br><i>Ruse:</i> линейная 
алгебра <p>1998-08-17 <p><hr> <b><a 
name="LINEARA-GRAMATIKO">linear·a gramatik·o</a></b> —<p>Gramatika 
derivregulo estas <i>lineara,</i> se ĝia dekstra parto entenas ne pli ol unu 
<a href="SI.html#SINTAKSA-VARIABLO">sintaksan variablon</a>. <a 
href="S.html#SENKUNTEKSTA-GRAMATIKO">Senkunteksta gramatiko</a> estas 
lineara, se ĉiu ĝia regulo estas lineara. <a 
href="S.html#SENKUNTEKSTA-LINGVO">Senkunteksta lingvo</a> estas lineara, se 
ĝin generas lineara gramatiko. Ekz-e la lingvo 
<p 
align="center"><em>{ ab, aabb, aaabbb, aaaabbbbb, … aⁿbⁿ … }</em></p><p>estas 
lineara (sed ĝi ne estas <a href="R.html#REGULA-LINGVO">regula lingvo</a>). 
— Vd <a href="D.html#DEKSTRE-LINEARA-GRAMATIKO">dekstre lineara 
gramatiko</a>, <a href="H.html#HIERARKIO-LAUx-CxOMSKI">hierarkio laŭ 
Ĉomski</a>. <p><b><I>Noto.</I></b> La epiteto <i>lineara</i> ŝuldiĝas al 
la ŝajna simileco de la derivreguloj de lineara gramatiko al la linearaj 
ekvacioj en matematiko. <p><i>Angle:</i> (right-)linear grammar 
<br><i>Ruse:</i> (право)линейная грамматика 
<p>1996-02-29 <p><hr> <b><a name="LINEARA-ORDO">linear·a ord·o</a></b>, la 
unua ordo — <p>La <a href="O.html#ORDO-2">ordo</a> <em>O(x)</em>. Kp <a 
href="LI.html#LINIA-ORDO">linia ordo</a>. <p><i>Angle:</i> linear order 
<br><i>Ruse:</i> линейный порядок <p>1996-02-29 <p><hr> <b><a 
name="LINEARE-BARITA-AUxTOMATO">linear·e bar·it·a aŭtomat·o</a></b> 
—<p><a href="AP.html#AUxTOMATO">Aŭtomato</a> en kiu la longo de la 
memorrubando estas barita per <a href="LI.html#LINEARA">lineara</a> <a 
href="F.html#FUNKCIO-2">funkcio</a> de la longo de la eniga rubando. Tiu tipo 
de aŭtomato estas interesa plie el la teoria vidpunkto: la lingvoj 
akceptataj de lineare barita aŭtomato estas priskribeblaj per <a 
href="KR.html#KUNTEKSTOHAVA-GRAMATIKO">kuntekstohavaj gramatikoj</a>. 
<p><i>Angle:</i> linear bounded acceptor <p>1996-02-29 <p><hr> <b><a 
name="LINEO">line·o</a></b> [PIV1] — <p>Medio tra kiu la signaloj pasas 
de la sendilo al la ricevilo. Unu lineo servas por samtempe transsendi 
plurajn mesaĝojn, ĉiu el kiuj uzas apartan <a 
href="K.html#KANALO-2">kanalon</a>. Unu lineo povas havi multajn kanalojn. 
<p><i>Angle:</i> line 
<br><i>Germane:</i>  Leitung <br><i>Ruse:</i> линия связи 
<p>1996-02-29 <p><hr> <b><a name="LINGVO">lingv*o</a></b> —<p>«<i>3</i> 
Ĉio, kio servas por esprimi pensojn aŭ sentojn … <i>la algebra 
lingvo</i>» [PIV1]. <p>En matematiko «lingvo» praktike sinonimas kun <a 
href="K.html#KALKULO">kalkulo</a>. En komputoscienco oni kutimas kontrastigi 
lingvojn <i>naturajn</i> kaj <i>artefaritajn,</i> kun tradicia rezervaĵo, ke 
[<a href="BIB.html#IFIP71">IFIP71</a>] 
<blockquote> 
la distingo estas nepreciza ĉar unue, ekzistas inventitaj «naturaj» 
lingvoj (ekz-e Esperanto), kaj due, iuj artefaritaj lingvoj estas, almenaŭ 
parte, nenio plia ol tre formaligitaj naturaj lingvoj. 
</blockquote> 
Evidente, en Esperanto mem ni ne povas esti tiom malzorgemaj pri la epiteto 
kiu misprezentas Esperanton; tial necesas precizigi la klasifikon. <p>La 
<i>deveno</i> de lingvo (<i>natura, «sovaĝa»</i> kontraste al 
<i>artefarita, «kultura»</i>) propre ne koncernas komputosciencon. <p>La 
lingvojn misnomatajn <i>artefaritaj</i> oni povus pli trafe nomi 
<dfn>formalaj lingvoj</dfn>. Dum longa tempo tiu termino estis rezervita por 
<dfn>sintakse formalaj lingvoj</dfn> (ĉar la semantika aspekto longe 
restadis netuŝita); nuntempe tia limigo ŝajnas arkaikiĝinta; do, al tiu 
klaso apartenas ĉiuj <a href="PR.html#PROGRAMLINGVO">programlingvoj</a>, 
ĉar la lingvo komprenata de maŝino ĉiam estas formala (la maŝino ĝin 
interpretanta prezentas ĝian formalan difinon). <p>La klaso de neformalaj 
lingvoj estas tro larĝa, do laŭbezone oni povas precizigi: <dfn>la homaj 
lingvoj</dfn> (anstataŭ «naturaj lingvoj»); inter ili estas loko kaj por 
la angla, kaj por Esperanto. Tiaj lingvoj interesas <a 
href="AP.html#ARTEFARITA-INTELEKTO">artefaritan intelekton</a>; en la 
tradicio de Esperanto la uzado de la termino atesteblas per la artikolaro 
«Kibernetiko de la homa lingvo kaj aliaj internacilingvaj aktoj de la IX-a 
Internacia Kongreso de Kibernetiko», Budapest–Paderborn, 1981. 
<p><i>Angle:</i> language <br><i>Ruse:</i> язык <p>1996-02-29 <p><hr> 
<b><a name="LINGVOITERACIO">lingv·o·iteraci·o</a></b> —<p>Operacio 
super <a href="F.html#FORMALA-LINGVO">formala lingvo</a>, kiu el lingvo 
<em>L</em> faras la lingvon 
<p 
align="center"><em>L<sup>*</sup> = { Λ } + L + LL + LLL + LLLL + … </em></p><p>(<a 
href="F.html#FERMO">fermo</a> de lingvopotencigo, vd ĉe <a 
href="R.html#REGULA-ESPRIMO">regula esprimo</a>). Iam oni ankaŭ konsideras 
la «rigore pozitivan» lingvoiteracion 
<p align="center"><em>L⁺ = L + L² + L³ + … </em></p><p>(angle 
<i>Kleene plus</i>). Oni ankaŭ povus difini lingvoiteracion kiel fermon de 
<a href="KR.html#KROCxO">kroĉo</a> super <em>L</em> — <a 
href="KR.html#KROCxFERMO">kroĉfermon</a>. <p>Priskribante la <a 
href="SI.html#SINTAKSO">sintakson</a> de programlingvo oni nun preferas signi 
la <a href="I.html#ITERACIO">iteracion</a> per <a 
href="V.html#VINKULO">vinkuloj</a>, ekz-e 
<pre>   nomo = litero { litero | cifero }.</pre> <p><p><i>Angle:</i> Kleene 
closure, Kleene star, star closure, iteration <p>1996-02-29 <p><hr> <b><a 
name="LINIA-LISTO">lini·a list·o</a></b> —<p>Datumstrukturo kiu estas 
sekvenco da ajnaj datumanoj, datumtipo kies ĉefa struktura principo estas 
<i>linia</i> (t.e. unudimensia, kp <a href="LI.html#LINIA-ORDO">linia ordo</a>) 
aranĝo de la elementoj. <p>Linia listo aperas kiam temas pri finia sekvenco 
varilonga, ebliganta fari intermetojn, forprenojn, diversajn <a 
href="S.html#SERCxO">serĉojn</a>. Ekz-e povas temi pri <a 
href="AP.html#ATENDOVICO">atendovico</a> de <a 
href="L.html#LABORO">laboroj</a> en <a 
href="O.html#OPERACIUMO">operaciumo</a>, eventuale kun speciala atento al 
ilia <a href="PR.html#PRIORITATO">prioritato</a>. <p>Ankaŭ en la 
tekstoprilaboro oftas listoj, ekz-e, en la Paskalaj frazoj: <ul> 
<li> <em>VAR x, y, z: reela;</em> { la <a 
href="N.html#NOMLISTO">nomlisto</a> «<em>x, y, z</em>» } 
<li> <em>p(x, A[i, j, k+1], b, c);</em> { la <a 
href="F.html#FAKTA-PARAMETRO">faktaj parametroj</a>, la <a 
href="I.html#INDICO">indicoj</a> } </ul> La funkcia <a 
href="SO.html#SPECIFO">specifo</a> de linia listo inkludas fikcian elementon 
NUL kaj la funkciojn: <dl> <DT><em>y=sek(x,l)</em><DD> la tujsekva <a 
href="PN.html#POSTANTO">postanto</a> <em>y</em> de la elemento <em>x</em> en 
la listo <em>l</em>, aŭ NUL, se tia postanto malestas; 
<DT><em>l′=enmetu(x,z,l)</em><DD> enlistigo de <em>x</em> antaŭ 
<em>z∈l</em>, aŭ en la finon de la listo, se <em>z=NUL</em>; 
<DT><em>l′=forprenu(x,l)</em><DD> la listo <em>l</em> sen la elemento 
<em>x</em>; <DT><em>y=unua(l)</em><DD> la komenca elemento de <em>l</em>. 
</dl> Krom la ĵus indikitajn, la plej gravaj <i>aplikaj operacioj</i> 
farataj super liniaj listoj inkludas la sekvajn: <UL> 
<li> atingi la <em>k</em>-an elementon por ekzameni kajaŭ ŝanĝi ĝian valoron; 
<li> kunigi plurajn liniajn liston en unu linian liston; 
<li> rompi linian liston en plurajn liniajn listojn; 
<li> kopii linian liston; 
<li> nombri la elementojn de linia listo; 
<li> ordigi la elementojn de linia listo laŭ la valoroj de certaj kampoj de 
la listanoj; 
<li> serĉi (ĉiujn) <a href="AP.html#APERO">apero</a>(j)n de elemento kun 
donita valoro de ia kampo. </UL>Por la <i>fizika prezento</i> de linia listo 
oni povas konsideri 
<ol> 
<li> <i>koneksan prezenton</i> per <a href="V.html#VEKTORO">vektoro</a>, aŭ 
<li> <a href="LI.html#LIGILLISTO">ligilliston</a>. 
</ol> 
La unua havas evidentajn avantaĝojn (rapida atingeblo, kompakteco), sed 
ankaŭ kaŭzas gravajn problemojn: la elementoj de la linia listo devas esti 
samtipaj (aŭ almenaŭ egallongaj), kaj enmeto aŭ depreno necesigas movadon 
de la elementoj; fakte, enmeto povas necesigi rekreon de la vektoro en ĝia 
<a href="ME.html#MEMORAREO">memorareo</a>. <p><i>Angle:</i> linear list 
<p>1996-02-29 <p><hr> <b><a name="LINIA-ORDO">lini·a ord·o</a></b> 
—<p>Tia <a href="O.html#ORDO-1">ordo</a> «<em>&lt;</em>», ke ajnaj du 
objektoj estas kompareblaj — aŭ simbole, por ajnaj <em>a, b</em> veras 
<p 
align="center"><em>(a = b) ∨ (a &lt; b) ∨ (b &lt; a)</em></p><p>Kp 
<a href="LI.html#LINEARA-ORDO">lineara ordo</a>. <p><i>Angle:</i> linear ordering 
<br><i>Ruse:</i> линейное отношение порядка 
<p>1996-02-29 <p><hr> <b><a name="LINIAVANCO">lini·avanc·o</a></b> 
—<p><a href="SO.html#STIRSIGNO">Stirsigno</a> de <a 
href="AP.html#ASKIO">Askio</a> (<i>LF,</i> 10) indikanta vertikalan avancon 
de la printopozicio. Praktike liniavanco ofte implicas ankaŭ <a 
href="CX.html#CxARETREVENO">ĉaretrevenon</a> (kp <a 
href="LI.html#LINIFINILO">linifinilo</a>), kvankam tio estas kontraŭnorma. 
<p><i>Angle:</i> linefeed 
<br><i>France:</i>  saut de ligne, avancement d'interligne 
<br><i>Germane:</i>  Zeilenvorschub <br><i>Ruse:</i> перевод 
строки <p>1998-07-29 <p><hr> <b><a 
name="LINIFALDO">lini·fald·o</a></b> [<a href="BIB.html#Jel">Jel</a>] — 
<p>Se teksta <a href="R.html#REDAKTILO">redaktilo</a> estas en la linifalda 
reĝimo, enigata vorto transironta la dekstran marĝenon aŭtomate trafas en 
la komencon de la sekva <a href="LI.html#LINIO-1">linio</a>. <p><i>Angle:</i> line 
wrap, word wrap 
<br><i>Germane:</i>  Textumlauf, Zeilenumbruch <br><i>Ruse:</i> 
заворот строк <p>1996-02-29 <p><hr> <b><a 
name="LINIFINILO">lini·fin·il·o</a></b> —<p>En <a 
href="T.html#TEKSTO">teksto</a>, <a href="F.html#FINILO">finilo</a> indikanta 
<a href="LI.html#LINIFINO">linifinon</a>. Ofte uzataj linifiniloj estas la 
ĉaretreveniga <a href="SO.html#STIRSIGNO">stirsigno</a> (Askie 13, uzata 
ekz-e en <a href="U.html#UNIKSO">Unikso</a>) aŭ la duopo (ĉaretreveno, <a 
href="LI.html#LINIAVANCO">liniavanco</a>), deksesume 16uD0A (ekz-e en <a 
href="ME.html#MS-DOS">MS-DOS</a>). En la <a 
href="SI.html#SIGNOCxENO">signoĉenoj</a> de <a href="C.html#C-2">C</a>, 
linifinilo prezenteblas per<tt> \n</tt>, en Paskalo linifinilon registras la 
<a href="PR.html#PRAPROCEDURO">praproceduro</a><tt> skribuLin 
</tt><i>(Writeln)</i> kaj ĉe legado indikas la funkcio<tt> liFin </tt> 
<i>(Eoln).</i> <p><i>Angle:</i> end-of-line marker, line separator, newline 
<br><i>Ruse:</i> символ новой строки <p>1996-02-29 <p><hr> 
<b><a name="LINIFINO">lini·fin·o</a></b> —<p>La stato estiĝanta dum 
legado de teksta <a href="LI.html#LINIO-1">linio</a>, kiam ties fino estas legata. 
En Paskalo disponeblas la <a href="PR.html#PRAFUNKCIO">prafunkcio</a> 
<em>liFin</em>: por teksta dosiero <em>d</em> ĝi indikas, per Bulea valoro, 
ĉu linifino estas atingita; se <em>liFin(d)</em> veras, <em>d↑</em> staras 
sur la <a href="LI.html#LINIFINILO">linifinilo</a>, sed <em>d↑</em> liveras <a 
href="SO.html#SPACETO">spaceton</a>. <p><i>Angle:</i> end of line 
<br><i>Germane:</i>  Zeilenumbruch <br><i>Ruse:</i> конец строки 
<p>1996-02-29 <p><hr> (1) <b><a name="LINIO-1">lini·o</a></b> — <p>Ano 
de <a href="T.html#TEKSTO">teksto</a>, kaj speciale, baza <a 
href="RI.html#RIKORDO">rikordo</a> de teksta <a 
href="DO.html#DOSIERO">dosiero</a>; «serio da vortoj, skribitaj aŭ presitaj 
laŭ difinita direkto: <i>ĉiu paĝo havas tridek liniojn; la linioj de la 
ĉinaj libroj estas vertikalaj</i>» [PIV1]. Analogie: linio de ekrano, de 
printaĵo, de matrico (kp <a href="H.html#HORIZONTALO">horizontalo</a>). 
<p><i>Angle:</i> line 
<br><i>Germane:</i>  Zeile 
<br><i>Pole:</i>  wiersz <br><i>Ruse:</i> строка <p>(2) <b><a 
name="LINIO-2">lini·o</a></b> — <p>Grafika elemento de ekrana bildo, 
«unudimensia kontinua aro da punktoj» [PIV1] (streko, kurbo). 
<p><i>Angle:</i> line 
<br><i>Germane:</i>  Linie 
<br><i>Pole:</i>  linia <br><i>Ruse:</i> линия <p>1996-02-29 <p><hr> 
<b><a name="LINIPASxO">lini·paŝ·o</a></b> —<p><I><img 
src="BILDOJ/libroj.gif" align="bottom" alt="Lib.:"></I> Vertikala distanco 
inter la referencaj niveloj de tujsekvaj <a href="LI.html#LINIO-1">linioj</a>. 
<p><b><I>Rim.</I></b>  Oni ne konfuzu linipaŝon kun la <i>interlinia 
spaceto</i> (nocio parenca sed eksmoda). <p><i>Angle:</i> baseline skip; 
leading <br><i>Ruse:</i> интервал, интерлиньяж 
<p>1996-02-29 <p><hr> <b><a name="LINKO">Link·o</a></b> —<p><I><img 
src="BILDOJ/retoj.gif" align="bottom" alt="Retoj:"></I> Esperantigita nomo de 
<i>Lynx</i>, teksta <a href="R.html#RETUMILO">retumilo</a> de la <a 
class="fora" target="_top" href="http://www.cc.ukans.edu/" >Kansasa 
universitato</a>, disponebla laŭ la <a 
href="GX.html#GxENERALA-PUBLIKA-GNU-PERMESILO">Ĝenerala Publika 
GNU-Permesilo</a>.  <p>Hejmpaĝo: <a class="fora" target="_top" 
href="http://www.cc.ukans.edu/about_lynx/about_lynx.html" 
>http://www.cc.ukans.edu/about_lynx/about_lynx.html</a>. <p>Linko ebligas 
legi retpoŝton, retnovaĵojn, TTT-paĝojn Unikodajn (kaj tiujn en la 
Latina-3a) sub diversaj operaciumoj, kiaj <a href="DO.html#DOS">DOS</a> kaj 
<a href="U.html#UNIKSO">Unikso</a>. Por uzi plenan Unikodon, necesas instali 
Unikodo-kapablan terminal-programaron<tt> xterm </tt>(la pakaĵoj<tt> ncurses 
</tt>kaj<tt> xterm </tt>troveblas ĉe <a class="fora" target="_top" 
href="http://dickey.his.com/" >Thomas E. Dickey</a>); alia eblo estas difini 
surogatojn por la bezonataj signoj (ekz-e eblas difini la iksismajn<tt> cx, 
gx </tt>… por la Unikodaj <a href="KO.html#KODONO">kodonoj</a> de <i>ĉ, 
ĝ</i> ktp). <p><p><b><I>Noto.</I></b> Anglalingve la vorto estas kalembura: 
temas pri la besto (samkiel en Esperanto), sed ankaŭ ĝi estas samsona kun 
la vorto <i>links</i>, «<a href="LI.html#LIGILO">ligiloj</a>». Kvankam la 
kalemburo perdiĝas en la traduko, la formo «Linko» ja estas ofte uzata de 
la esperantistoj kiuj ŝatas tiun foliumilon.  <p><i>Angle:</i> Lynx 
<p>2000-06-14 <p><hr> <b><a name="LINUKSO">Linuks·o</a></b> 
—<p>Operaciuma <a href="K.html#KERNO">kerno</a> por la GNU-a <a 
href="K.html#KLONO">klono</a> de <a href="U.html#UNIKSO">Unikso</a>, 
realigita por diversaj <a href="P.html#PLATFORMO">platformoj</a>, verkita 
estrate de <i>Linus Torvalds,</i> kun libera kodo (vd <a 
href="LI.html#LIBERA-PROGRAMARO">libera programaro</a>). <p>Vd <a class="fora" 
target="_top" href="http://www.ssc.com/linux/what.html" 
>http://www.ssc.com/linux/what.html</a>; la arkivo de Linukso: <a 
class="fora" target="_top" href="ftp://ftp.funet.fi/pub/Linux" 
>ftp://ftp.funet.fi/pub/Linux</a>. Pri Esperanto sub Linukso vd <a 
class="fora" target="_top" 
href="http://www.uni-leipzig.de/esperanto/texte/bibl/kielfari/kielfari.html" >http://www.uni-leipzig.de/esperanto/texte/bibl/kielfari/kielfari.html</a>. 
<p><b><I>Rim.</I></b>  Oni ofte misuzas tiun vorton parolane pri la tuta 
GNU-a <a href="O.html#OPERACIUMO">operaciumo</a>; tio estas maljusta. 
<p><i>Angle:</i> Linux (de «Linus Unix») <p>1997-12-01 <p><hr> <b><tt><a 
name="LISP">LISP</a></tt></b> — <p>Ĝeneralcela programlingvo bazita sur 
la koncepto de <a href="LI.html#LISTO">listo</a>; ĉiun objekton de LISP, ĉu 
programon, ĉu datumon, oni povas trakti kiel liston. Aliaj karakterizaĵoj: 
dialoga reĝimo, kombinanta tradukadon kaj interpretadon, funkcia stilo de 
programprezento. <p>Kompleta LISP disponeblas en <a 
href="E.html#EMAKSO">Emakso</a> por <a href="A.html#AGORDI">agordi</a> ties 
funkciojn (<a class="fora" target="_top" 
href="http://funnelweb.utcc.utk.edu/~harp/gnu/elisp/elisp_toc.html" 
>anglalingva manlibro</a>). <p>1997-10-26 <p><hr> <b><a 
name="LISTO">list*o</a></b> [<a href="BIB.html#Pfei">Pfei</a>] — <p>Estu 
<em>A</em> aro da iaj objektoj; listo da objektoj el <em>A</em> estas: <UL> 
<li> elemento <em>a</em> el <em>A</em> — tia listo nomiĝas 
<dfn>atoma</dfn>; aŭ 
<li> la <dfn>vakua listo</dfn>, signata per <em>()</em> aŭ <em>NUL</em>; aŭ 
<li> finia sekvenco <em>(l₁ l₂ l₃ …)</em>, kies ĉiu ano estas 
listo. </UL>Oni rajtas rigardi la listojn speciala okazo de <a 
href="AP.html#ARBO">arboj</a>; tiusence listo estas ĝeneraligo de la nocio 
pri <a href="LI.html#LINIA-LISTO">linia listo</a>, proksimume kiel la nocio de 
objekto dudimensia estas ĝeneraligo de la nocio pri objekto unudimensia. 
Listoj estas oportuna instrumento por prezenti «tre profund-strukturajn 
sciojn», kiel tiuj uzataj en la diversaj branĉoj de la <a 
href="AP.html#ARTEFARITA-INTELEKTO">artefarita intelekto</a>: <a 
href="SI.html#SIMBOLTRAKTADO">simboltraktado</a>, aŭtomata teorempruvado, 
analizo de la <a href="H.html#HOMA-LINGVO">homa lingvo</a>, programado de <a 
href="RI.html#ROBOTO">robotoj</a> ktp. Listo estas baza nocio de <a 
href="LI.html#LISP">LISP</a>. <p><i>Angle:</i> list <br><i>Ruse:</i> список 
<p>1996-02-29 <p><hr> <b><a name="LITERA">liter*a</a></b> —<p>Kiu estas 
<a href="LI.html#LITERO">litero</a> aŭ konsistas el literoj. <p><i>Angle:</i> 
alphabetic <br><i>Ruse:</i> буквенный <p>1996-02-29 <p><hr> <b><a 
name="LITERALO">literal·o</a></b> [<a href="BIB.html#KKV">KKV</a>], evidenta 
konstanto — <p>En <a href="PR.html#PROGRAMLINGVO">programlingvo</a>, tia 
maniero simboligi <a href="KO.html#KONSTANTO">konstanton</a>, ke ties <a 
href="V.html#VALORO">valoro</a> estas kalkulebla rekte el la <a 
href="SI.html#SIMBOLO">simbolo</a> mem, sen apliko de <a 
href="D.html#DEKLARO">deklaro</a> (kp <a 
href="N.html#NOMHAVA-KONSTANTO">nomhava konstanto</a>); alivorte, literalo 
estas simbolo, kiu «laŭlitere» prezentas «sin mem», kiu estas 
«memevidenta konstanto». Ekz-e, en la frazo 
<p 
align="center"><em>SE x≠0.0 TIAM x:=1.0/x ALIE skribu('eraro');</em></p><p>la 
simboloj <em>0.0</em>, <em>1.0</em> kaj <em>'eraro'</em> estas literaloj. 
<p><i>Angle:</i> literal, manifest constant <br><i>Ruse:</i> литерал, 
самоопределённая константа <p>1996-02-29 <p><hr> 
<b><a name="LITERCIFERA">liter·cifer·a</a></b> —<p>Kiu estas <a 
href="LI.html#LITERO">litero</a> aŭ <a href="C.html#CIFERO">cifero</a> aŭ kiu 
konsistas el literoj aŭ ciferoj (ekz-e <i>litercifera ĉeno</i>) aŭ estas 
destinita por prezenti literojn aŭ ciferojn (<i>litercifera kodono, 
ekranbloko</i>). <p><i>Angle:</i> alphanumeric <br><i>Ruse:</i> 
буквенно-цифровой <p>1996-02-29 <p><hr> <b><a 
name="LITERO">liter*o</a></b> —<p><a href="SI.html#SIGNO-1">Signo</a>, al 
kiu la gramatiko de <a href="LI.html#LINGVO">lingvo</a> (homa, programada aŭ alia) 
atribuas la sintaksan kategorion <dfn>litero</dfn>. Ekz-e, en programlingvo 
tio gravas por difini, ĉu la koncerna signo rajtas aperi en <a 
href="N.html#NOMO">nomo</a>. Kutime la aro de la literoj (<a 
href="AL.html#ALFABETO-2">alfabeto</a>) entenas la <a 
href="LI.html#LITEROJ-ANGLAJ">literojn anglajn</a>, depende je la lando ĝi povas 
enteni ankaŭ la literojn de la nacia alfabeto (ekz-e la rusajn); ofte ankaŭ 
kelkaj specialaj signoj estas rigardataj litero (ekz-e la <a 
href="SO.html#SUBSTREKO">substreko</a> en <a href="A.html#ADA">Ada</a>; tio 
ebligas la uzon de nomoj kia <tt>nombro_de_aperoj</tt> ktp). En la Eŭropaj 
<a href="AL.html#ALFABETO-2">alfabetoj</a> ĉiu litero kutime havas du 
formojn, <a href="CX.html#CxEFLITERO">ĉeflitero</a> kaj <a 
href="E.html#ETLITERO">etlitero</a>; multaj <a 
href="PR.html#PROGRAMLINGVO">programlingvoj</a> havas specialan <a 
href="PR.html#PRAFUNKCIO">prafunkcion</a>, kiu ĵetas la etliterojn sur la 
respektivajn ĉefliterojn, kaj lasas senŝanĝaj la signojn neliterajn. 
<p>Kompreneble, esperantigita programlingvo, kia estas <a 
href="P.html#PASKALO">Paskalo</a>, devas disponigi al la uzulo la plenan 
sortimenton de la <a href="LI.html#LITEROJ-DE-ESPERANTO">literoj de Esperanto</a>; 
tial la koncerna difino devas aspekti jene: 
<pre>   litero = "a"|"b"|"c"|"ĉ"|"d"|"e"|"f"|"g"|"ĝ"|"h"|"ĥ"| 
            "i"|"j"|"ĵ"|"k"|"l"|"m"|"n"|"o"|"p"|"q"|"r"| 
            "s"|"ŝ"|"t"|"u"|"ŭ"|"v"|"w"|"x"|"y"|"z".</pre> <p>(Estas 
suspektinda koincido, ke tiu kunfandita alfabeto nombras ĝuste 
<em>32=2<sup>5</sup></em> literojn!) <p>Al tiu aro individuaj realigoj 
rajtas aldoni la ĉefliterojn, sed laŭ la tradicio de <i><a 
href="P.html#PASCAL">Pascal</a>,</i> en la <a href="N.html#NOMO">nomoj</a> 
ili estas samsignifaj kun la responda etlitero. <p>Vd <a 
href="DI.html#DIAKRITILO">diakritilo</a>, <a 
href="DO.html#DULITERAJxO">duliteraĵo</a>. <p><i>Angle:</i> letter 
<br><i>Ruse:</i> буква <p>1996-02-29 <p><hr> <b><a 
name="LITEROJ-ANGLAJ">liter·o·j angl·a·j</a></b> —<p>La 26 <a 
href="LI.html#LITERO">literojn</a> <i>a b c d e f g h i j k l m n o p q r s t u v w 
x y z</i>, plej ofte uzatajn en komputado, estus racie nomi <i>anglaj:</i> la 
angla lingvo havas ĝuste tiun sortimenton, ne pli larĝan (kiaj estas la 
germana aŭ la franca), kaj sen mankoj (kp <a href="LI.html#LITEROJ-LATINAJ">literoj 
Latinaj</a>). <p><i>Angle:</i> English letters, English alphabet 
<br><i>Ruse:</i> английские буквы, латинский 
алфавит <p>1996-02-29 <p><hr> <b><a 
name="LITEROJ-CIRILAJ">liter·o·j Ciril·a·j</a></b>, <a 
href="AP.html#AZBUKO">azbuko</a> — <p>Aro de literoj apartenantaj al <a 
href="K.html#KIRILICO">kirilico</a> kaj al diversaj <a 
href="AL.html#ALFABETO-2">alfabetoj</a> el ĝi devenintaj; ekz-e <a 
href="LI.html#LITEROJ-RUSAJ">literoj rusaj</a>, bulgaraj, serbaj, bjelarusaj, 
ukrajnaj. Relative kompletajn kolektojn disponigas okbita <a 
href="I.html#ISO-KODO">ISO-kodo</a> (ISO 8859–5, nur por la modernaj slavaj 
lingvoj, sen atenti la lingvoj tjurkajn, uralajn k.a.; estas samsignara 
aranĝo de <a href="KO.html#KOI-8">KOI-8</a>) kaj precipe la Cirila bloko de 
<a href="U.html#UNIKODO">Unikodo</a>. <p><a 
href="UNIKODO.html#La-Unikoda-pagxo-Cirila"><img src="BILDOJ/detaloj.gif" 
alt="Detaloj" border=0></a> 
<p><p><i>Angle:</i> Cyrillic letters 
<br><i>Ĉeĥe:</i>  azbuka 
<br><i>Germane:</i>  Asbuka <br><i>Ruse:</i> кириллические 
буквы <p>1996-10-12 <p><hr> <b><a 
name="LITEROJ-DE-ESPERANTO">liter·o·j de Esper·ant·o</a></b> —<p>Ilin 
ĉiujn entenas la <a href="CX.html#CxIULITERAJxO">ĉiuliteraĵoj</a>: 
<blockquote> 
Eble ĉiu kvazaŭ-deca fuŝĥoraĵo ĝojigos homtipon? <tab 
align="right">[<i>M. van Oostendorp</i>] <p>Ĉi-ĵaŭde ŝi havigu 
informojn pri biciklista ĝazo-ĥoro <tab 
align="right">[<i>P. Peeraerts</i>] <p>Laŭ Ludoviko Zamenhof bongustas 
freŝa ĉeĥa manĝaĵo kun spicoj <tab align="right">[<i>Aaron Chapman</i>] 
<p>Hekatombaj basŝafoj, ĝue zorgu pri viaj ĉiuĵaŭdaj ĥorlecionoj! <tab 
align="right">[<i>M. Rauhamaa</i>]  
</blockquote> 
Cetere, per la ĉapeloj de sia alfabeto Esperanto defias la profesian 
kvalifikon de la presistoj, komputikistoj kaj poŝtistoj. Unujn 
esperantistojn tio incitas, aliajn, ekscitas kaj entuziasmigas. Ĉiel ajn, 
temas pri afero grava por nia kulturo. <p>Jen estas du vortoj, kiuj entenas 
ĉiujn ĉapelhavajn literojn: 
<blockquote> 
Eĥoŝanĝo ĉiuĵaŭde. <tab align="right">[<i>M. <a href="W.html#WEICHERT">Weichert</a></i>] 
</blockquote> 
Aŭ tiel: <i>Ĉeĥa ŝaŭmmanĝaĵo.</i> <p>La literoj de Esperanto estas 
agnoskitaj en internaciaj normoj <a href="L.html#LATINA-3">Latina-3a</a>, <a 
href="U.html#UNIKODO">Unikodo</a>, <a href="ME.html#MIME">MIME</a>, kiujn oni 
laŭeble obeu. Tiuj normoj (precipe Unikodo) principe solvas la problemon. 
<p>Estas pluraj tekstaj <a href="R.html#REDAKTILO">redaktiloj</a>, 
disponigantaj sian manieron prezenti la supersignitajn literojn. Vd <a 
href="CX.html#CxAPELILO">Ĉapelilo</a>, <a 
href="W.html#WORDPERFECT">WordPerfect</a>. <p><a 
href="SUROGATO.html#Surogatoj-por-la-literoj-de-Esperanto"><img 
src="BILDOJ/detaloj.gif" alt="Detaloj" border=0></a> 
<p><p><i>Angle:</i> Esperanto letters, esperantic letters <br><i>Ruse:</i> 
буквы эсперанто, эсперантские буквы 
<p>1996-02-29 <p><hr> <b><a name="LITEROJ-GREKAJ">liter·o·j 
grek·a·j</a></b> —<p>La literoj grekaj disponeblas en la okbita <a 
href="I.html#ISO-KODO">ISO-kodo</a> ISO-8859-7 kaj la Greka Kodbloko de <a 
href="U.html#UNIKODO">Unikodo</a> (14u370..16u3FF; ankaŭ la koptajn literojn 
Unikodo rigardas «grekaj»). <p><a href="GREKA.html#Alfabeto-greka"><img 
src="BILDOJ/detaloj.gif" alt="Detaloj" border=0></a> 
<p><a href="T.html#TTF">TTF</a>-tiparoj troveblas ĉe <a class="fora" 
target="_top" href="http://www.geocities.com/Athens/9145/index.html" >R. 
Kainhofer</a>. <p>En matematiko literoj grekaj estas uzataj por signi <a 
href="SI.html#SKALARO">skalarojn</a> (kontraste al <a 
href="V.html#VEKTORO">vektoroj</a> kaj <a 
href="O.html#OPERATORO">operatoroj</a>: <em>Ax=λx</em>); en la teorio pri <a 
href="F.html#FORMALA-LINGVO">formalaj lingvoj</a>, <a 
href="SI.html#SIGNOCxENO">signoĉenojn</a>. Vd <a 
href="L.html#LAMBDO">lambdo</a>, <a href="ME.html#MU">mu</a>, <a 
href="P.html#PI">pi</a>. <p><i>Angle:</i> Greek letters <br><i>Ruse:</i> 
греческие буквы <p>1996-04-13 <p><hr> <b><a 
name="LITEROJ-HEBREAJ">liter·o·j hebre·a·j</a></b> —<p>Jen estas iliaj 
nomoj laŭ la Londona Biblio: 
<blockquote> 
<em>א</em> alef, <em>ב</em> bet, <em>ג</em> gimel, <em>ד</em> dalet, 
<em>ה</em> he, <em>ו</em> vav, <em>ז</em> zain, <em>ח</em> ĥet, 
<em>ט</em> tet, <em>י</em> jod, <em>ך כ</em> kaf, <em>ל</em> lamed, 
<em>ם מ</em> mem, <em>ן נ</em> nun, <em>ס</em> sameĥ, 
<em>ע</em> ain, <em>ף פ</em> pe, <em>ץ צ</em> cadi, 
<em>ק</em> kof, <em>ר</em> reŝ, <em>ש</em> ŝin, <em>ת</em> tav 
</blockquote> 
Ili disponeblas en la okbita <a href="I.html#ISO-KODO">ISO-kodo</a> 
ISO-8859-8, en <a href="U.html#UNIKODO">Unikodo</a> la kodon-intervalo 
16u580..16u5F5 (la hebrea skribo ne konas <a 
href="U.html#USKLECO">usklecon</a>, sed kelkaj literoj havas po du formojn, 
uzatajn laŭ la pozicio en la vorto). <p>Pri la traktado de tekstoj hebreaj 
vd <a class="fora" target="_top" href="http://www1.snunit.k12.il/heb.html/" 
>http://www1.snunit.k12.il/heb.html/</a>. <p><i>Angle:</i> Hebrew letters 
<br><i>Ruse:</i> еврейские буквы <p>1998-02-25 <p><hr> <b><a 
name="LITEROJ-LATINAJ">liter·o·j Latin·a·j</a></b> —<p>Komunlingve oni 
nomas tiel <a href="LI.html#LITERO">literojn</a> de la alfabetoj devenantaj el la 
latinlingva alfabeto, eĉ tiujn, kiuj aperis relative malfrue aŭ eĉ post la 
falo de Romio — ekz-e vd <a href="L.html#LATINA-3">Latina-3a</a>, <a 
href="DO.html#DORNO">dorno</a>, <a href="E.html#EDO">edo</a>, la Latina Bloko 
de <a href="U.html#UNIKODO">Unikodo</a> (<a 
href="UNIKODO.html#La-Unikoda-pagxo-Euxrope-Latina">La Unikoda paĝo Eŭrope 
Latina</a>). Nur tre malfrue la romianoj elpensis la <a 
href="DI.html#DIAKRITILO">diakritilon</a> (<a 
href="T.html#TRASTREKO">trastrekon</a>), kiu ebligis distingadi la voĉan G 
<em>[ɡ]</em> disde la senvoĉa C <em>[k]</em>; U kaj V, I kaj J estis ne 4 
diversaj literoj, sed du paroj da grafikaj varioj de 2 literoj; la litero Z, 
kiu komence havis la lokon post F, malaperis el inter la literoj Latinaj 
ĉ. 350 a.K. kaj reaperis en la epoko de Sullo fine de la alfabeto (ĉar 
ĝian lokon jam okupis G), kun la greka Y. Nur en la 10a jc aperis <a 
href="V.html#VUO">vuo</a> (W). 
<p><b><I>Rim.</I></b>  Oni iam diras <dfn>literoj novlatinaj</dfn>. Kp <a 
href="LI.html#LITEROJ-ANGLAJ">literoj anglaj</a>. <p><i>Angle:</i> Latin letters 
<br><i>Ruse:</i> латинские буквы <p>1996-04-07 <p><hr> <b><a 
name="LITEROJ-MALTAJ">liter·o·j Malt·a·j</a></b> —<p><I><img 
src="BILDOJ/libroj.gif" align="bottom" alt="Lib.:"></I>  Tiuj literoj —  
Ċċ Ġġ Ħħ Żż  — eble estas interesaj por la esperantistoj, ĉar ilin 
disponigas tiu sama normo «<a href="L.html#LATINA-3">Latina-3a</a>», kiu 
entenas la <a href="LI.html#LITEROJ-DE-ESPERANTO">literojn de Esperanto</a>. 
<p><i>Angle:</i> Maltese letters <br><i>Ruse:</i> Мальтийские 
буквы <p>1996-10-28 <p><hr> <b><a name="LITEROJ-RUSAJ">liter·o·j 
rus·a·j</a></b> —<p>La 33 el la <a href="LI.html#LITEROJ-CIRILAJ">literoj 
Cirilaj</a>, uzataj en la moderna rusa skribo. Anglalingvaj ligoj al rimedoj 
por perkomputila tekstotraktado en la rusa: <a class="fora" target="_top" 
href="http://dove.net.au/~rabogna/russian/russify.htm" 
>http://dove.net.au/~rabogna/russian/russify.htm</a>, kaj speciale <a 
class="fora" target="_top" href="http://www.funet.fi/pub/culture/russian/" 
>http://www.funet.fi/pub/culture/russian/</a>, <a class="fora" target="_top" 
href="http://www.kiarchive.ru:8090/pub/windows/cyrillic/truetype/" 
>http://www.kiarchive.ru:8090/pub/windows/cyrillic/truetype/</a>. <p>Por la 
rusaj terminoj ĉi tiu leksikono uzas la kodon <a 
href="KO.html#KOI-8">KOI-8</a> aŭ (se vi legas en la <a 
href="L.html#LATINA-1">Latina-1a</a> aŭ en la <a 
href="L.html#LATINA-3">Latina-3a</a>) specialan transskribon: <p><a 
href="LITRUS.html#Alfabeto-rusa"><img src="BILDOJ/detaloj.gif" alt="Detaloj" border=0></a> 
<p><p><i>Angle:</i> Russian letters <br><i>Ruse:</i> русские 
буквы <p>1996-10-28 <p><hr> <b><a 
name="LITERUMILO">liter·um*il·o</a></b> —<p><I><img 
src="BILDOJ/libroj.gif" align="bottom" alt="Lib.:"></I> Programo kontrolanta 
ortografion de homlingva teksto. Ofte literumilon disponigas <a 
href="V.html#VERKILO">verkilo</a>, ekz-e (por Esperanto) la <a 
href="CX.html#CxAPELILO">Ĉapelilo</a>. Esperanta versio de plurplatforma 
literumilo <a href="I.html#ISPELL">Ispell</a> estas enkonstruita en <a 
href="E.html#EMAKSO">Emakson</a> kaj en <a 
href="U.html#UNIRED">UniRed</a>-on. <p><i>Angle:</i> speller, spelling checker 
<br><i>France:</i>  correcteur d'orthographe <br><i>Ruse:</i> 
средство орфографического контроля 
<p>1998-02-25 <p><hr> <b><a name="LIVA-KORNO">liv·a korn·o</a></b>, 
malakuto — <p><b><i>Lit.</i></b>  La supersigno <b>`</b> (ekz-e en la 
franca à), la norma signifo de la <a href="KO.html#KODONO">kodono</a> 96 en 
<a href="AP.html#ASKIO">Askio</a>; kp <a 
href="M.html#MALAPOSTROFO">malapostrofo</a>, <a 
href="D.html#DEKSTRA-KORNO">dekstra korno</a>, <a 
href="DI.html#DIAKRITILO">diakritilo</a>. <p>Liva korno povas indiki <a 
href="M.html#MALAKUTO">malakutan akcenton</a> (en la klasika greka), 
malantaŭan prononcon de vokalo (franca à) ktp. <p><i>Angle:</i> grave 
accent <p>1996-04-07 <p><hr> <b><a name="LIVEMIGO">liv·em·ig·o</a></b> 
—<p><b><i>Lit.</i></b>  <a href="GX.html#GxISRANDIGO">Ĝisrandigo</a> liven 
(maldekstren), <a href="AP.html#ARANGxO">aranĝo</a> kiu lasas malglata la 
dekstran randon de la teksto; ekz-e, la teksto de ĉi tiu artikolo montras 
livemigon, ĝiaj linioj estas livemaj, ĝi havas <a 
href="H.html#HIRTA-DEKSTRO">hirtan dekstron</a>. <p><i>Angle:</i> flush left, 
ragged right, left alignment <br><i>Ruse:</i> выключка влево 
<p>1996-02-29 <p><hr> <b><a name="LIVERAJxO">liver*aĵ·o</a></b> 
—<p>Valoro kiun <a href="F.html#FUNKCIO-3">funkcio</a> aŭ funkcivoko <a 
href="LI.html#LIVERI">liveras</a> estkiel sian rezulton. <p><i>Angle:</i> yield, 
value returned <br><i>Ruse:</i> выдача, результат 
<p>1996-02-29 <p><hr> <b><a name="LIVERI">liver*i</a></b> —<p>Certaj 
programlingvaj frazoj (precipe la funkcivokoj, sed en iuj lingvoj — ekz-e 
en <a href="AL.html#ALGOL">ALGOL</a>, <a href="C.html#C-2">C</a> — ankaŭ 
kondiĉaj kaj iuj aliaj frazoj) produktas <a 
href="V.html#VALORO">valoron</a>, senpere uzeblan en la <a 
href="E.html#ESPRIMO">esprimo</a>, kies parto estas la koncerna frazo; tiam 
oni diras, ke la frazo <dfn>liveras</dfn> la valoron (sian rezulton). 
<p><i>Angle:</i> yield, return (value) 
<br><i>Germane:</i>  liefern <br><i>Ruse:</i> выдать <p>1996-02-29 
<p><hr> <b><a name="LIVERTIPO">liver·tip·o</a></b> —<p>La tipo de <a 
href="LI.html#LIVERAJxO">liveraĵo</a> (rezulto de <a 
href="F.html#FUNKCIO-3">funkcio</a>). En Paskalo ĝi estas specifenda en <a 
href="F.html#FUNKCICxAPO">funkciĉapo</a>. <p><i>Angle:</i> result type 
<br><i>Ruse:</i> тип результата <p>1996-02-29 <p><hr><a 
href="LO.html"><img src="BILDOJ/suben.gif" alt="Sekvan paĝon " 
align="top"></a> <a href="HEJMO.html"><img src="BILDOJ/indekso.gif" 
alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>