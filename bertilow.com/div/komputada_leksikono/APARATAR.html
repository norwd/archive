<html><head> 
<title>Komputada Leksikono: APARATAR</title> 
<META HTTP-EQUIV="Content-Type" CONTENT="text/html; charset=UTF-8"> 
<link rel="stylesheet" type="text/css" href="BILDOJ/kl.css"> 
</head><body> 
<a href="RETOJ.html"><img src="BILDOJ/suben.gif" alt="Sekvan paĝon! " 
align="bottom"></a><a href="KRESTOM.html"><img src="BILDOJ/supren.gif" 
alt="Antaŭan paĝon! " 
align="bottom"></a><a href="HEJMO.html"><img src="BILDOJ/indekso.gif" 
alt="Indekson! " 
align="bottom"></a><a href="KOVRILO.html"><img src="BILDOJ/kovrilo.gif" 
alt="Instrukcion! " 
align="bottom"></a> 
<hr> 
<h2>Komputilaj <a href="AP.html#ARKITEKTURO">arkitekturoj</a></h2> 
<ol><li><a 
href="APARATAR.html#Kontrastigo-de-la-arkitekturoj-komandega-kaj-komandeta">Kontrastigo de 
la arkitekturoj komandega kaj komandeta</a> 
<li><a href="APARATAR.html#Karakterizaj-trajtoj-de-la-komandeta-arkitekturo">Karakterizaj 
trajtoj de la komandeta arkitekturo</a> </ol><h3><a 
name="Kontrastigo-de-la-arkitekturoj-komandega-kaj-komandeta">Kontrastigo de 
la arkitekturoj komandega kaj komandeta</a></h3> 
<table border=2><tr><th> <a href="KO.html#KOMANDEGA-ARKITEKTURO">Komandega 
arkitekturo</a> <th> <a href="KO.html#KOMANDETA-ARKITEKTURO">Komandeta 
arkitekturo</a> <tr><td> Granda <a href="KO.html#KOMANDARO">komandaro</a> (›100) 
<td> 50–75 komandojn<tr><td> Komplikaj komandoj, plejparte mikroprogramaj 
<td>Simplaj komandoj (preskaŭ) sen mikroprogramoj<tr><td> Riĉa adresado 
<td> Preskaŭ ĉiuj komandoj havas la  operandojn en <a 
href="R.html#REGxISTRO">reĝistroj</a><tr><td> Varia komandolongo 
<td> Egallongaj komandoj<tr><td> Negranda reĝistraro <em>(≤32)</em> 
<td> Granda reĝistraro (32–256)<tr><td> Pliopo de la komandoj daŭras  
plurajn <a href="T.html#TAKTO">taktojn</a> 
<td> Pliopo de la komandoj daŭras unu takton<tr><td> <a 
href="T.html#TAKTOFREKVENCO">Taktofrekvenco</a> <em>≤32</em> MHz 
<td> Taktofrekvenco 25–100 MHz 
</table> 
<h3>Karakterizaj trajtoj de la <a href="KO.html#KOMANDETA-ARKITEKTURO" 
name="Karakterizaj-trajtoj-de-la-komandeta-arkitekturo">komandeta arkitekturo</a></h3> 
La ĉefaj trajtoj de komandeta arkitekturo estas la sekvaj. <UL> 
<li> Unutakta plenumo. Preskaŭ ĉiu komando plenumiĝas dum unu <a href="T.html#TAKTO">takto</a>. 
<li> Aparata stirado kun malmultaj aŭ neniaj <a 
href="ME.html#MIKROPROGRAMO">mikroprogramoj</a>. Mikroprogramaro estas 
komplikaĵo pliiganta la nombron de taktoj en <a href="KO.html#KOMANDOCIKLO">komandociklo</a>. 
<li> Lega-skriba kaj interreĝistra komandaro: ĉiuj komputaj komandoj 
operacias super reĝistroj, la <a href="CX.html#CxEFMEMORO">ĉefmemoro</a> 
estas atingata nur per la komandoj lega-skribaj. 
<li> Simplaj fiksformaj komandoj kun malmultaj <a 
href="A.html#ADRESADO">adresadomanieroj</a>. Ĉiuj komandoj havas unu saman 
longon (kutime 32 bitoj), kaj 2–3 manierojn adresi operandojn. Tio 
plirapidigas la analizon de komandoj kaj mallongigas la komandociklon. 
<li> <a href="CX.html#CxENSTABLO">Ĉenstabla procesoro</a>. La komandaro 
estas aranĝita tiel, ke la procesoro povas plenumi plurajn komandojn samtempe. 
<li> Altrendimenta memoro: almenaŭ 32 ĝeneralcelaj reĝistroj kaj granda <a href="K.html#KASxMEMORO">kaŝmemoro</a>. 
<li> Programa realigo de multaj bazaj funkcioj. Nur tiuj rimedoj, kiuj 
konsiderinde pligrandigas la rendimenton, estas realigitaj aparate. La 
programaro uzas sekvencojn de simplaj komandoj por plenumi komplikajn 
funkciojn anstataŭ komplikajn komandegojn. 
<li> Certaj aspektoj de <a href="P.html#PARALELADO">paralelado</a> estas 
disponeblaj al la programaro. Ekz-e, branĉa komando finplenumiĝas post la 
plenumo de la tekste tujsekva komando, kio ebligas fari ion utilan dum la 
venigo de branĉargumento(j). 
<li> Kvankam iuj el la menciitaj rimedoj (ekz-e la ĉenstabla laboro kaj 
altrendimenta memoro) estas delonge konataj kaj uzataj en komputilegoj, 
specifaĵo de komandeta arkitekturo estas, ke ĝi enkonstruas ilin en 
procesoron kun simpla komandaro kaj sen mikroprogramaro. </UL> <p><hr><a 
href="HEJMO.html"><img src="BILDOJ/indekso.gif" alt="Indekson " align="top"></a> 
<a href="KOVRILO.html"><img src="BILDOJ/kovrilo.gif" alt="Instrukcion" align="top"></a> 
</body></html>