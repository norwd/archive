<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>Signorepertuaro, signokodo, kodprezento... ???!</title>
	<meta name="Description" lang="eo" content="Kolekto de informoj pri diversaj signokodoj, signorepertuaroj kaj kodprezentoj">
	<meta name="Author" content="Bertilo Wennergren">
	<link rel="Canonical" href="signokodoj.html">	
	<link rel="Alternate" hreflang="eo" href="signokodoj.html">	
	<link rel="Alternate" hreflang="eo-hsistemo" href="https://h.bertilow.com/html/signokodoj/signokodoj.html">	
	<link rel="Alternate" hreflang="eo-xsistemo" href="https://x.bertilow.com/html/signokodoj/signokodoj.html">	
	<link rel="Alternate" hreflang="x-default" href="signokodoj.html">	
	<link rel="Preload" href="../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../stilo/css/stilo__1718959917.css">
</head>

<body class="html">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="index.html"><cite>Signokodoj</cite></a></li><li class="aktiva VARIA"><div><div><a href="signokodoj.html">Signorepertuaro, signokodo, kodprezento... ???!</a></div></div></li><li><a href="index.html">Ĉefpaĝo</a></li><li><a href="askio.html">Askio</a></li><li><a href="latino1.html" title="Latino 1 - ISO 8859-1">Latino 1</a></li><li><a href="latino2.html" title="Latino 2 - ISO 8859-2">Latino 2</a></li><li><a href="latino3.html" title="Latino 3 - ISO 8859-3">Latino 3</a></li><li><a href="latino4.html" title="Latino 4 - ISO 8859-4">Latino 4</a></li><li><a href="latino5.html" title="Latino 5 - ISO 8859-9">Latino 5</a></li><li><a href="cirila.html" title="Cirila - ISO 8859-5">Cirila</a></li><li><a href="koi8-r.html" title="Rusa - KOI8-R">KOI8-R</a></li><li><a href="moderna_greka.html" title="Moderna Greka - ISO 8859-7">Greka</a></li><li><a href="vindozo.html" title="Vindoza signokodo - windows-1252">Vindoza</a></li><li><a href="unikodo_a.html" title="Unikodo: Latino Etendita A">Unikodo A</a></li><li><a href="unikodo_b.html" title="Unikodo: Latino Etendita B">Unikodo B</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1>Signokodoj</h1>

<section class="sek1">

<h2>Signorepertuaro, signokodo, kodprezento... ???!</h2>

<p>Ĉi tiu teksto esence estas adapto de Anglalingva dokumento (<a rel="external" href="http://www.cs.tut.fi/~jkorpela/chars.html" lang="en">“A tutorial on character code issues”</a>), kiun verkis kaj enretigis <a rel="external" href="http://www.cs.tut.fi/~jkorpela/personal.html" lang="fi">Jukka KORPELA</a>. Mia versio naskiĝis kiel simpla traduko de (antaŭa versio de) lia dokumento, sed finfine mi tiom rearanĝis, resumis kaj adaptis lian prezenton, ke oni ne povas plu paroli pri nura traduko. Tamen, la esencaj instruoj kaj ideoj (kaj ankoraŭ multaj vortumoj) estas ankoraŭ de Jukka KORPELA, kaj li havu plenan rekonon por sia laboro.</p>

<section class="sek2">

<h3>Kelkaj difinoj</h3>

<p>Iuj el la sekvaj difinoj ne estas universale akceptitaj. Efektive unu el la plej grandaj kaŭzoj de konfuzo pri signokodaj aferoj estas varia kaj malorda terminologio.</p>

<section class="sek3">

<h4>“bitoko”</h4>

<p>= <em>grupo de ok bitoj</em>. En komputiloj datumoj estas prezentataj interne kiel bitokoj. Bitoko estas malgranda datuma unuo kun numera valoro inter <span class="kodo">0</span> kaj <span class="kodo">255</span>. Bitoko konsistas el ok bitoj (pro tio la nomo <em>bitoko</em>), sed ĉi tie ne necesas paroli pri bitoj. (Bitoko estas ankaŭ nomata <em>bajto</em>.)</p>

<p>Bitokoj estos ĉi-poste prezentataj precipe per la normala (dekuma) notacio, sed notu, ke ankaŭ aliaj prezentomanieroj uzeblas, precipe notacioj okuma kaj deksesuma.</p>

</section>

<section class="sek3">

<h4>“signorepertuaro”</h4>

<p>= <em>aro de apartaj signoj</em>. Signorepertuaro tute ne supozas ian certan komputilan reprezentadon. Rimarku, ke signorepertuaro povas enhavi signojn, kiuj povas aspekti same, sed kiuj estas rigardataj kiel logike apartaj, kiel ekz. Latina majuskla A, Cirila majuskla A, kaj Greka majuskla alfa.</p>

</section>

<section class="sek3">

<h4>“signokodo”</h4>

<p>= <em>sistemo, en kiu ĉiu signo de signorepertuaro estas ligita al numero, kiu reprezentu tiun signon</em>. Ĉiu signo ricevas unikan numeran kodon (kodan pozicion, kodan valoron). La numeroj de signokodo ne necese konsistas el intersekvaj numeroj. Fakte plej multaj signokodoj enhavas “truojn”, kiel ekz. kodpoziciojn rezervitajn por stiraj funkcioj aŭ por eventuala estonta uzo.</p>

</section>

<section class="sek3">

<h4>“kodprezento”</h4>

<p>= <em>metodo por prezenti signojn en cifereca formo</em>. Kodprezento difinas, kiuj sinsekvoj de bitokoj reprezentu kiujn numerojn de signokodo. En la plej simpla okazo ĉiu signo de signokodo havas numeron inter <span class="kodo">0</span> kaj <span class="kodo">255</span>, kaj oni prezentas ĉiun signon per unu bitoko, kiu havas ĝuste tiun saman valoron: signo numero <span class="kodo">60</span> estas reprezentata de bitoko kun la valoro <span class="kodo">60</span>, k.t.p. Kompreneble tiel simplega kodprezento eblas nur por signorepertuaroj kun maksimume 256 signoj. Por pli grandaj repertuaroj pli malsimplaj kodprezentoj necesas.</p>

</section>

<section class="sek3">

<h4>Alivorte</h4>

<ul class="kun">

<li>Signorepertuaro estas kolekto de signoj, kiel <span class="kodo">a</span>, <span class="kodo">!</span>, kaj <span class="kodo">ä</span>.</li>

<li>Signokodo difinas numerajn kodojn por ĉiuj signoj de repertuaro. Ekz., en la signokodo <span class="kodo">ISO 10646</span> la numeraj kodoj por <span class="kodo">a</span>, <span class="kodo">!</span>, <span class="kodo">ä</span>, kaj <span class="kodo">‰</span> (promila signo, “o/oo”) estas <span class="kodo">97</span>, <span class="kodo">33</span>, <span class="kodo">228</span>, kaj <span class="kodo">8240</span> respektive.</li>

<li>Kodprezento difinas, kiamaniere sinsekvoj de numeraj kodoj estas prezentataj kiel sinsekvoj de bitokoj. En unu ebla kodprezento de la signokodo <span class="kodo">ISO 10646</span> la ĉeno <span class="kodo">a!ä‰</span> estas prezentata kiel la jena sinsekvo de bitokoj: <span class="kodo">0, 97, 0, 33, 0, 228, 32, 48</span> (po du bitokoj por ĉiu signo).</li>

</ul>

<p>La esprimo <em>signaro</em> estas uzata kun diversaj signifoj. Ofte ĝi indikas nur <em>signorepertuaron</em>, sed ĝi ankaŭ povas havi la signifon <em>signokodo</em> aŭ eĉ <em>kodprezento</em>. Kiam estiĝas malklaraĵoj, estas bone provi difini, kian precizan sencon oni celas per la vorto <em>signaro</em>.</p>

</section>

</section>

<section class="sek2">

<h3>Askio</h3>

<p>Askio (<span class="kodo">ASCII</span>) estas malnova signa repertuaro, kodo, kaj kodprezento. Kiel internacia normo ĝi estas nomata <span class="kodo">ISO 646</span>.</p>

<p>La Askia signokodo donas numerojn al preseblaj signoj komencante per <span class="kodo">32</span> (por spaceto) kaj finante per <span class="kodo">126</span> (por la tildo-signo <span class="kodo">~</span>). Krome  Askio enhavas ankaŭ aron de stirsignoj (nepreseblaj signoj), ekz. liniavanco (LF).</p>

<p>La preseblaj signoj de Askio, estas prezentataj en la jena <a href="askio.html">Tabelo de Askio</a>.</p>

<p>La Askia kodprezento estas plejeble simpla: ĉiu kodonumero estas prezentata per bitoko kun la sama valoro. Rimarku, ke la kodonumeroj de <span class="kodo">0</span> ĝis <span class="kodo">31</span>, kaj <span class="kodo">127</span>, ne respondas al preseblaj signoj. Ili estas rezervitaj por stirado.</p>

<p>La numeroj/bitokoj <span class="kodo">128 - 255</span> ne estas uzataj en Askio.</p>

<p>Foje oni parolas pri <em>okbita Askio</em>. Tio estas misnomo por diversaj signokodoj, kiuj estas vastigoj de Askio. Iliaj signorepertuaroj enhavas Askion kiel subaron, sed la kodonumeroj estas inter <span class="kodo">0</span> kaj <span class="kodo">255</span>. Ne malofte oni eĉ uzas la simplan nomon <em>Askio</em> por tiaj signokodoj. Precipe Latino 1 estas ofte misnomata Askio. Sciu, ke vera Askio tute ne enhavas ion kun numero super <span class="kodo">127</span>.</p>

</section>

<section class="sek2">

<h3>ISO Latino 1</h3>

<p>La normo <span class="kodo">ISO 8859-1</span> difinas signorepertuaron kun la nomo <em>Latina alfabeto n-ro 1</em>, kutime <em>ISO Latino 1</em> aŭ simple <em>Latino 1</em>. <span class="kodo">ISO 8859-1</span> ankaŭ difinas signokodon por tiu repertuaro. La repertuaro enhavas la Askian repertuaron kiel subaron (kun la samaj signonumeroj kiel en Askio). La normo ankaŭ difinas kodprezenton, kiu estas same simpla kiel tiu de Askio: ĉiu kodonumero estas prezentata simple kiel unu bitoko.</p>

<p>Aldone al la Askiaj signoj, ISO Latino 1 enhavas diversajn supersignajn kaj aliajn literojn bezonatajn por skribi lingvojn de okcidenta Eŭropo, kaj krome ankaŭ kelkajn aliajn specialajn signojn. Tiuj aldonaj literoj kaj signoj okupas la kodajn poziciojn <span class="kodo">160 - 255</span>.</p>

<p><a href="latino1.html">Jen tabelo de Latino 1 (krom tiu parto, kiu identas kun Askio)</a>.</p>

</section>

<section class="sek2">

<h3>ISO Latino 3</h3>

<p>Apud ISO Latino 1 oni starigis aliajn signorepertuarojn kaj kodojn, kiuj estas variantoj de Latino 1, sed kiuj estas adaptitaj al aliaj lingvogrupoj. Ili nomiĝas <span class="kodo">ISO 8859-2</span> (Latino 2), <span class="kodo">ISO-8859-3</span> (Latino 3) k.t.p.</p>

<p>Por Esperantistoj estas plej interesa la varianto Latino 3. Ĝi enhavas niajn supersignajn literojn, sed ankaŭ literojn de ekz. la Malta lingvo.</p>

<p>Unu problemo pri Latino 3 estas, ke la literoj <span class="kodo">ĥ</span> kaj <span class="kodo">ĵ</span> okupas kodpoziciojn, kiuj en Latino 1 estas okupataj de signoj, kiuj tute ne estas literoj. Tial, se oni provas uzi Latinon 3 en programo, kiu estas farita por Latino 1 (plej multaj programoj!), tiuj du literoj povas konduti strange. La programoj ekz. plej ofte tute ne rekonas, ke <span class="kodo">ĥ</span> kaj <span class="kodo">Ĥ</span> estas du variantoj de la sama litero (minusklo kaj majusklo), sed traktas ilin kiel du tute senrilatajn signojn (same pri <span class="kodo">ĵ</span> kaj <span class="kodo">Ĵ</span>). Ankaŭ aliaj ĝenaĵoj povas aperi. Efektive oni tute evitu uzi Latinon 3 nuntempe. Por Esperanto <a href="signokodoj.html#Unikodo">Unikodo</a> estas multe pli taŭga.</p>

<p><a href="latino3.html">Jen tabelo de Latino 3 (krom tiu parto, kiu identas kun Askio)</a>.</p>

</section>

<section class="sek2">

<h3>La Vindoza signokodo</h3>

<p>La Vindoza signokodo <span class="kodo">Windows-1252</span> (“WinLatin1”, <span class="kodo">CP-1252</span>) estas tre simila al <span class="kodo">ISO 8859-1</span> (Latino 1), sed ĝi ne estas identa al tiu.</p>

<p>En <span class="kodo">ISO 8859-1</span> la kodaj pozicioj <span class="kodo">128 - 159</span> estas rezervitaj por stirado. Ili ne respondas al grafikaj signoj. En <span class="kodo">Windows-1252</span> iuj el tiuj pozicioj tamen reprezentas preseblajn signojn, kiel ekz. haltostreko, ĝis-streko, kaj fabriksimbolo. La signorepertuaro estas do pli vasta ol tiu de ISO Latino 1.</p>

<p>Se oni uzas bitokojn inter <span class="kodo">128</span> kaj <span class="kodo">159</span> en programo, kiu supozas, ke la datumoj estas laŭ <span class="kodo">ISO 8859-1</span>, tio povas doni ĉian ajn rezulton. En la plej malbona okazo ili estas interpretataj kiel stirsignoj kun ofte tre stranga rezulto.</p>

<p><a href="vindozo.html">Jen tabelo de tiuj signoj, kiuj estas apartaj por la Vindoza signokodo</a>.</p>

</section>

<section class="sek2">

<h3>Aliaj vastigoj de Askio</h3>

<p>Ekzistas pluraj signokodoj, kiuj estas vastigoj de Askio. <span class="kodo">ISO 8859-1</span> mem estas nur membro de tuta signokoda familio <span class="kodo">ISO 8859</span>. Sed ekzistas ankaŭ aliaj vastigoj de Askio. Multaj el ili estas tre malsimilaj al <span class="kodo">ISO 8859-1</span>. Ekz. la koda pozicio <span class="kodo">228</span> estas en <span class="kodo">ISO 8859-1</span> okupata de <span class="kodo">ã</span> (la litero <span class="kodo">a</span> kun tremao), en la signokodo <em>Roman-8</em> de HP ĝi estas okupata de <span class="kodo">ð</span> (la Islanda litero edo), en la DOS-a kodpaĝo <span class="kodo">850</span> ĝi estas okupata de <span class="kodo">õ</span> (la litero <span class="kodo">o</span> kun tildo), kaj en la Makintoŝa signokodo ĝi estas okupata de la sumiga simbolo (simila al la Greka litero sigma).</p>

<p>Ĝenerale aŭtomata konvertado inter la ĉi-antaŭe menciitaj signokodoj ne estas ebla. Ekz. la Makintoŝa signorepertuaro enhavas la Grekan literon pi, kiu tute ne ekzistas en Latino 1.</p>

</section>

<section class="sek2">

<h3 id="Unikodo">ISO 10646 (<span class="mll"><abbr title="Universal Character Set">UCS</abbr></span>) kaj Unikodo <a class="permo" rel="bookmark" title="Legosigno" href="signokodoj.html#Unikodo">«</a></h3>

<p><span class="kodo">ISO 10646</span> = <span class="mll"><abbr title="Universal Ĉaracter Set">UCS</abbr></span> = la Universala Signaro (“Universal Character Set”), ankaŭ nomata la “Universala Alfabeto”, estas ekstreme vasta signa repertuaro kaj kodo, kiu ebligas pli ol du miliardojn da kodpozicioj! UCS estas vastigo de ISO Latino 1, de ĝia signorepertuaro kaj de ĝia signokodo en la sama senco kiel ISO Latino 1 estas vastigo de Askio.</p>

<p>Unikodo estas normo, kiun ellaboras la Unikoda Konsorcio en strikta kunlaboro kun ISO por teni Unikodon konforma kun UCS. Unikodo estas signorepertuaro kaj signokodo baze identa al USC, sed Unikodo difinas kelkajn pliajn informojn pri la signoj. Komence Unikodo estis strikte 16-bita kodo, kaj ampleksis nur la unuan “ebenon” de UCS (la “Baza Multlingva Ebeno” = la unuaj 65535 kodpozicioj de UCS), sed tio rapide montriĝis nesufiĉa nombro de signoj. Tial Unikodo estis vastigita kaj estas nun tute sufiĉe ampleksa por ĉiuj ekzistantaj homaj lingvoj. Ĝisdate por <strong>96382</strong> el la kodpozicioj de Unikodo oni efektive difinis signojn (en <a rel="external" href="https://www.unicode.org/versions/Unicode4.0.0/">Unikodo versio 4.0.0</a> publikigita en Aprilo 2003).</p>

<p>Ofte oni referencas al Unikodaj signoj per notacio en la formo <span class="kodo">U+nnnn</span> (aŭ simile), kie <span class="kodo">nnnn</span> estas kvar deksesumaj ciferoj. Ekz. <span class="kodo">U+0020</span> indikas la spacetan signon (kun kodvaloro <span class="kodo">20</span> deksesume, <span class="kodo">32</span> dekume). Rimarku, ke tiaj notacioj identigas signon per ĝia Unikoda valoro sen indiki ian certan kodprezenton.</p>

<p><a href="unikodo_a.html">Jen detala tabelo de tiu parto de Unikodo, en kiu troviĝas la Esperantaj supersignaj literoj</a>.</p>

<section class="sek3">

<h4>
La kodprezento <span class="mll"><abbr title="Unicode Transformation Format 16">UTF-16</abbr></span>
</h4>

<p><span class="mll"><abbr title="Unicode Transformation Format 16">UTF-16</abbr></span> estas Unikoda kodprezento, kiu principe prezentas ĉiun signon per unu bitdekseso kun la sama valoro kiel la numero de la signo. En la praktiko temas tamen plej ofte pri du sinsekvaj bitokoj (8 + 8 = 16). Tio estas tre evidenta kaj simpla kodprezento. Tamen ĝi povas esti neefika por iuj lingvoj. Ekz. UTF-16-a prezento de Anglalingva teksto, aŭ alia teksto, kiu enhavas nur signojn de ISO Latino 1, fariĝas duoble tiel granda kiel la sama teksto prezentita laŭ <span class="kodo">ISO 8859-1</span>. UTF-16 tamen ne plu estas strikte 16-bita kodo. Pere de la tiel nomataj surogataj signoj ĉiam uzataj en paroj (po 2 bitdeksesoj por ĉiu signo) oni povas esprimi ankoraŭ ĉirkaŭ unu milionon da signoj per UTF-16.</p>

</section>

<section class="sek3">

<h4>La kodprezento <span class="mll"><abbr title="Unicode Transformation Format 8">UTF-8</abbr></span></h4>

<p>En <span class="mll"><abbr title="Unicode Transformation Format 8">UTF-8</abbr></span> ĉiu UCS-a signo sub <span class="kodo">128</span> (la Askia repertuaro) estas prezentata “senŝanĝe”, per unu bitoko. Ĉiuj aliaj signoj de UCS aŭ Unikodo estas prezentataj, laŭ sufiĉe malsimpla metodo, per po du ĝis ses bitokoj, el kiuj ĉiu estas inter <span class="kodo">128</span> kaj <span class="kodo">255</span>. Por ĉiuj jam difinitaj Unikodaj signoj sufiĉas po tri bitokoj. <span class="mll"><abbr title="Unicode Transformation Format 8">UTF-8</abbr></span> estas ĉiam pli kaj pli uzata, ekz. en HTML-paĝoj, en retpoŝto k.s.</p>

<p>Se en ekz. la fontokodo de HTML-paĝo vi vidas strangajn sekvencojn similajn al <span class="kodo">Ä¤, Ä¥, Å¡, ï®¡, ï®²...</span>, vi verŝajne renkontis UTF-8-an tekston (kiun la programo tamen ne sukcesis ĝuste interpreti).</p>

</section>

<section class="sek3">

<h4>La kodprezento <span class="mll"><abbr title="Unicode Transformation Format 7">UTF-7</abbr></span></h4>

<p>En <span class="mll"><abbr title="Unicode Transformation Format 7">UTF-7</abbr></span> ĉiu Unikoda signo estas prezentata kiel sinsekvo de unu aŭ pli da bitokoj inter <span class="kodo">0</span> kaj <span class="kodo">127</span>. Plej multaj Askiaj signoj estas prezentataj senŝanĝe, ĉiu kiel po unu bitoko, sed iuj bitokaj valoroj estas rezervitaj kiel “eskapsignoj”, kiuj montras, ke tiu bitoko kune kun certa nombro de sekvaj bitokoj formas plurbitokan prezenton de iu signo. <span class="mll"><abbr title="Unicode Transformation Format 7">UTF-7</abbr></span> estas malpli oportuna ol <span class="mll"><abbr title="Unicode Transformation Format 8">UTF-8</abbr></span>, kaj estas multe malpli ofte uzata.</p>

<p>Se en ekz. la fontokodo de retpoŝta mesaĝo vi vidas sekvencojn similajn al <span class="kodo">+AOQ-, +AKE-...</span>, vi verŝajne renkontis (miskomprenitan) UTF-7-an tekston.</p>

</section>

</section>

<section class="sek2">

<h3>La nocio <em>signo</em></h3>

<p>La nocio <em>signo</em> estas baza por la aferoj ĉi tie diskutataj, sed ĝin difini ekzakte estas malfacile.</p>
 
<p>La Unikoda normo priskribas signojn kiel “la plej malgrandajn skriblingvajn komponantojn kun signifovaloro”, kio estas iom misgvida. Litero apenaŭ estas portanto de signifo per si mem. Plie, signo kiel <span class="kodo">ú</span> (la litero <span class="kodo">u</span> kun dekstrakorna supersigno) povas estas rigardata kiel du signoj: litero kaj supersigno. Kaj fakte en Unikodo la difino de <em>signo</em> estas la jena:</p>


<blockquote>

<div>

<p>abstrakta signo: inform-unuo uzata por organizado, regado, kaj reprezentado de tekstaj datumoj</p>

</div>

</blockquote>

<p>(Laŭ la Unikoda terminologio <em>abstrakta signo</em> estas signo kiel elemento de signorepertuaro, dum <em>signo</em> indikas “koditan signo-reprezenton”, kio efektive estas kodvaloro. Konfuze, ĉu ne?)</p>

<p>Estas grave distingi la nocion <em>signo</em> disde la nocio <em>signobildo</em>. Signobildo estas konkreta formo, kiun signo povas havi, kiam ĝi estas montrata. Ekz., la signo <span class="kodo">Z</span> povas esti prezentata kiel grasa <span class="kodo"><b class="jes">Z</b></span>, aŭ kiel kursiva <span class="kodo"><i class="jes">Z</i></span>, sed ĝi daŭre estas la sama signo. (Aliflanke, minuskla <span class="kodo">z</span> estas difinita kiel aparta signo - kiu siavice povas havi diversajn signobildajn prezentojn.)</p>

<p>Repertuaro de signobildoj konsistigas tiparon.</p>

<p>Signorepertuaro difinas la identecon de signoj. Ekz., la Askia repertuaro enhavas signon nomatan <em>dividostreko</em>. Ĝi estas uzata ankaŭ kiel minusa signo (kaj krome ankaŭ kiel anstataŭaĵo por ĝis-streko kaj haltostreko, ĉar tiaj signoj mankas en Askio). Do, tiu Askia signo estas komuna plurcela signo, kaj oni povas diri, ke en Askio dividostreko kaj minuso estas identaj. Sed en Unikodo ekzistas apartaj signoj nomataj <em>dividostreko</em> kaj <em>minus-signo</em> (kaj ankaŭ apartaj ĝis-streko kaj haltostreko). Por interkongrueco ankaŭ la malnova Askia signo estas konservata en Unikodo (en sia malnova koda pozicio, kun la nomo <em>dividostreko-minuso</em>).</p>

<p>Simile Unikodo difinas signojn por la om-simbolo, la mikro-prefikso, k.t.p., kiel apartajn disde tiuj Grekaj literoj, de kiuj ili originas (majuskla omega, minuskla mu, k.t.p.). Tio estas logika distingo, kaj ĝi ne necesigas, ke diversaj signobildoj estu uzataj. La distingo estas grava ekz. kiam tekstaj datumoj en cifereca formo estas traktataj de programo (kiu “vidas” la kodajn valorojn, pere de ia kodprezento, kaj tute ne la signobildojn). Rimarku, ke Unikodo ne distingas inter la minuskla Greka litero pi, kaj la matematika simbolo pi... Aliflanke ĝi ja distingas inter majuskla Greka pi, kaj la matematika simbolo por <em>n-uma produto</em>. (Se vi pensas, ke tio ne sonas tute logike, vi ne estas sola.)</p>

</section>

</section>

<footer class="robots-nocontent" role="contentinfo"><ul><li><span>Laste ŝanĝita: <time datetime="2024-06-21T08:51:57Z">21 Junio 2024 (08:51)</time></span></li><li>URL: https://bertilow.com/html/signokodoj/signokodoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/html/signokodoj/signokodoj.html">H-skribo</a></li><li><a href="https://x.bertilow.com/html/signokodoj/signokodoj.html">X-kodo</a></li></ul></footer><!--[if gte IE 9]><!-->
<script src="../../js/js__1718959917.js"></script>
<!--<![endif]-->
</body>
</html>