<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>XHTML : Diferencoj kompare kun HTML 4</title>
	<meta name="Description" lang="eo" content="Klarigoj pri la nova marklingvo XHTML">
	<meta name="Author" content="Bertilo Wennergren">
	<link rel="Canonical" href="diferencoj.html">	
	<link rel="Alternate" hreflang="eo" href="diferencoj.html">	
	<link rel="Alternate" hreflang="eo-hsistemo" href="https://h.bertilow.com/html/xhtml/diferencoj.html">	
	<link rel="Alternate" hreflang="eo-xsistemo" href="https://x.bertilow.com/html/xhtml/diferencoj.html">	
	<link rel="Alternate" hreflang="x-default" href="diferencoj.html">	
	<link rel="Preload" href="../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../stilo/css/stilo__1718959917.css">
</head>

<body class="html">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="index.html"><cite>XHTML</cite></a></li><li class="aktiva VARIA NULA"><div><div><a href="diferencoj.html">Diferencoj kompare kun HTML 4</a></div></div></li><li><a href="index.html">Ĉefpaĝo</a></li><li><a href="deklaroj.html">Deklaroj</a></li><li class="aktiva"><a href="diferencoj.html">Diferencoj</a></li><li><a href="elementoj.html">Elementoj</a></li><li><a href="atributoj.html">Atributoj</a></li><li><a href="pliaj_informoj.html">Pli</a></li><li><a href="kurso/index.html">XHTML-kurso</a></li><li><a href="../html5/index.html">HTML5</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1>XHTML - Etendebla Hiperteksta Marklingvo</h1>

<section class="sek1">

<h2>3. Diferencoj kompare kun HTML 4</h2>

<section class="sek2">

<h3>Devigaj markoj</h3>

<p>Komencaj kaj finaj markoj por la elementoj <code>&lt;head&gt;</code> kaj <code>&lt;body&gt;</code> estas devigaj. En HTML oni povis ilin, laŭ certaj reguloj, subkompreni, sed tio ne eblas en XHTML.</p>

</section>

<section class="sek2">

<h3>Minusklaj markoj kaj atributoj</h3>

<p>Ĉiuj nomoj de elementoj kaj atributoj havas minusklan formon, kaj devas esti ĝuste tiel skribataj. Antaŭe eblis mem elekti laŭplaĉe la usklecon, sed XML postulas distingadon inter minuskloj kaj majuskloj. Do, nepre <code>&lt;body&gt;</code>, ne <code class="erara">&lt;BODY&gt;</code> nek <code class="erara">&lt;Body&gt;</code> aŭ simile, nepre <code>&lt;p&gt;</code>, ne <code class="erara">&lt;P&gt;</code>, nepre <code>&lt;td rowspan="2"&gt;</code>, ne <code class="erara">&lt;TD ROWSPAN="2"&gt;</code> nek <code class="erara">&lt;td ROWSPAN="2"&gt;</code>, k.t.p.</p>

<p>Oni notu, ke ankaŭ stilfolio (ekz. CSS), kiu indikas la stilon de XHTML-dokumento, laŭe uzu minusklajn nomojn por nomi la stiligatajn elementojn.</p>

</section>

<section class="sek2">

<h3>Elementoj ne povas interplektiĝi</h3>

<p>Komencmarkoj kaj finmarkoj de elementoj devas aperi en logika ordo. Se ekz. <code>&lt;strong&gt;</code>-elemento troviĝas ene de <code>&lt;em&gt;</code>-elemento, kaj la komencmarko <code>&lt;strong&gt;</code>, kaj la finmarko <code>&lt;/strong&gt;</code> devas esti ene de la <code>&lt;em&gt;</code>-elemento.</p>

<table class="stila">

<thead>

<tr>
<th class="erara">Malĝusta</th>
<th class="kodo">Ĝusta</th>
</tr>

</thead>

<tbody>

<tr>
<td><code class="erara">&lt;em&gt;teksto &lt;strong&gt;teksto teksto&lt;/em&gt;&lt;/strong&gt;</code></td>
<td><code>&lt;em&gt;teksto &lt;strong&gt;teksto teksto&lt;/strong&gt;&lt;/em&gt;</code></td>
</tr>

<tr>
<td><code class="erara">&lt;a&gt;vorto &lt;em&gt;vorto&lt;/a&gt; vorto&lt;/em&gt;</code></td>
<td><code>&lt;a&gt;vorto &lt;em&gt;vorto&lt;/em&gt;&lt;/a&gt; &lt;em&gt;vorto&lt;/em&gt;</code></td>
</tr>

</tbody>

</table>

<p>Efektive misinterplektiĝo estis erara jam en HTML, sed estis tamen praktike tolerata de multaj TTT-legiloj. Sed XHTML estos uzata en multaj programoj kaj aparatoj, kiuj simple ne akceptos tiajn erarojn.</p>

</section>

<section class="sek2">

<h3>Devigaj finmarkoj</h3>

<p>Ĉiuj elementoj, kiuj povas havi enhavon, devas havi finmarkon, kiu fermas la elementon. En HTML tiaj finmarkoj estis libervolaj por pluraj elementoj, sed jam en HTML estis konsilinde fermi ankaŭ tiajn elementojn por eviti problemojn en iuj legiloj.</p>

<table class="stila">

<thead>

<tr>
<th class="erara">Malĝusta en XHTML</th>
<th class="kodo">Ĉiam ĝusta</th>
</tr>

</thead>

<tbody>

<tr>
<td><code class="erara">&lt;p&gt;Unua alineo</code></td>
<td><code>&lt;p&gt;Unua alineo&lt;/p&gt;</code></td>
</tr>

<tr>
<td><code class="erara">&lt;p&gt;Dua alineo</code></td>
<td><code>&lt;p&gt;Dua alineo&lt;/p&gt;</code></td>
</tr>

</tbody>

</table>

<p>Multaj alkutimiĝis rigardi <code>&lt;p&gt;</code>-markojn kvazaŭ <strong>dividilojn</strong> inter alineoj. Fakte <code>&lt;p&gt;</code> neniam estis tia dividilo, sed markilo por <strong>komenco de alineo</strong>.</p>

</section>

<section class="sek2">

<h3>Fermo de malplenaj elementoj</h3>

<p>Iuj elementoj estas malplenaj. Ekz. <code>&lt;br&gt;</code> (en HTML) markas finon de linio, sed post <code>&lt;br&gt;</code> ne sekvas teksto aŭ io alia, kiu estas parto de la <code>&lt;br&gt;</code>-elemento. La <code>&lt;br&gt;</code>-marko mem konsistigas la tutan elementon. Simile estas pri <code>&lt;img&gt;</code>, <code>&lt;meta&gt;</code> kaj kelkaj aliaj elementoj. En XHTML ankaŭ tiaj malplenaj elementoj devas esti eksplicite fermataj. Tio povas okazi aŭ per finmarko tuj post la komencmarko (ekz. <code>&lt;br&gt;&lt;/br&gt;</code>) aŭ per <code>/</code> antaŭ la fina <code>&gt;</code> de la komencmarko laŭ XML-reguloj (<code>&lt;br /&gt;</code>):</p>

<table class="stila">

<thead>

<tr>
<th class="erara">HTML</th>
<th class="kodo">XHTML</th>
</tr>

</thead>

<tbody>

<tr>
<td><code class="erara">&lt;hr&gt;</code></td>
<td><code>&lt;hr /&gt;</code></td>
</tr>

<tr>
<td><code class="erara">&lt;br&gt;</code></td>
<td><code>&lt;br /&gt;</code></td>
</tr>

<tr>
<td><code class="erara">&lt;meta ...&gt;</code></td>
<td><code>&lt;meta ... /&gt;</code></td>
</tr>

<tr>
<td><code class="erara">&lt;input ...&gt;</code></td>
<td><code>&lt;input ... /&gt;</code></td>
</tr>

<tr>
<td><code class="erara">&lt;param ...&gt;</code></td>
<td><code>&lt;param ... /&gt;</code></td>
</tr>

<tr>
<td><code class="erara">&lt;img src="bela.jpg"&gt;</code></td>
<td><code>&lt;img src="bela.jpg" /&gt;</code></td>
</tr>

</tbody>

</table>

<p><strong>Rimarku 1:</strong> Ĉi-antaŭe estas spaceto antaŭ ĉiu finanta <code>/</code>. Tia spaceto tute ne estas necesa laŭ la reguloj de XHTML kaj <span class="xhtml">XML</span>. Antaŭe tia aldona spaceto estis rekomendinda por ke ankaŭ tre malnovaj TTT-legiloj komprenu la kodon. Sed nun praktike ĉiuj tiuj malnovaj TTT-legiloj estas formortintaj, kaj sekve tiaj aldonaj spacetoj estas nuntempe tute superfluaj.</p>

<p><strong>Rimarku 2:</strong> Kiel menciiĝis ĉi-antaŭe, ankaŭ eblas uzi plenajn finmarkojn por malplenaj elementoj (ekz. <code>&lt;hr&gt;&lt;/hr&gt;</code>). Nunaj TTT-legiloj tamen ne bone komprenas tiun varianton, kaj se oni volas konservi kongruon kun HTML-legiloj, oni do evitu tion preferante <code>&lt;hr /&gt;</code> k.t.p.</p>

<p><strong>Rimarku 3:</strong> Se elemento, kiu povas havi enhavon (ekz. <code>&lt;p&gt;</code>) okaze estas malplena, oni povas en XHTML kaj XML ĝin skribi per unu memfermiĝanta marko, ekz. <code>&lt;p/&gt;</code> aŭ <code>&lt;p /&gt;</code>. Tio tamen ne funkcias en malnovaj TTT-legiloj, kaj oni do skribu ekz. <code>&lt;p&gt;&lt;/p&gt;</code>, se oni deziras kongruon kun tiuj legiloj.</p>

</section>

<section class="sek2">

<h3>Neripetado de atributoj</h3>

<p>En XHTML oni ne rajtas ripeti atributojn ene de elemento.</p>

<table class="stila">

<thead>

<tr>
<th class="erara">Malbona</th>
<th class="kodo">Bona</th>
</tr>

</thead>

<tbody>

<tr>
<td><code class="erara">&lt;p class="io" class="ioalia"&gt;</code></td>
<td><code>&lt;p class="io"&gt;</code></td>
</tr>

</tbody>

</table>

<p>(Se oni volas doni plurajn klasnomojn al unu elemento, oni skribu ĉiujn nomojn ene de unu sama “class”-atributo. Ekz.: <code>&lt;span class="io ioalia"&gt;</code>. Estu tiam spacetoj inter la klas-nomoj. Oni tamen sciu, ke iuj malnovaj TTT-legiloj malbone komprenas tiajn indikojn pri pluraj klasnomoj.)</p>

</section>

<section class="sek2">

<h3>Bonformeco</h3>

<p>“Bonformeco” estas grava baza nocio en XML. La ĉefaj kondiĉoj, por ke dokumento estu bonforma, estas la ĵus klarigitaj reguloj kontraŭ erara interplektiĝo de markoj, pri ĝusta fermado de elementoj, kaj pri neripetado de atributoj.</p>

<p>XHTML-dokumento devas antaŭ ĉio esti bonforma. En iuj kuntekstoj bonformeco estas sufiĉa kondiĉo por ke la dokumento povu esti traktata. Ankaŭ aliaj reguloj gravas, sed la reguloj pri bonformeco estas la plej bazaj kaj plej obeendaj. La bonformecoreguloj estas komunaj al ĉiuj formoj de XML. Aliaj XHTML-reguloj estas propraĵoj de XHTML. Efektive bonformeco estas sekvinda ankaŭ en ordinaraj HTML-paĝoj, ĉar iuj TTT-legiloj tiam pli ĝuste kaj pli facile komprenas la kodon.</p>

</section>

<section class="sek2">

<h3>Devigaj citiloj</h3>

<p>Valoroj de atributoj devas skribiĝi kun citiloj. En HTML iuj tiaj valoroj devis esti citataj, aliaj povis aperi sen citiloj. En XHTML la regulo estas pli simpla: Ĉiuj valoroj estu citataj. Oni povas laŭplaĉe uzi citilojn duoblajn (<code>"..."</code>) aŭ unuoblajn (<code>'...'</code>):</p>

<table class="stila">

<thead>

<tr>
<th class="erara">HTML</th>
<th class="kodo">XHTML (kaj HTML)</th>
</tr>

</thead>

<tbody>

<tr>
<td><code class="erara">&lt;img ... border=0&gt;</code></td>
<td><code>&lt;img ... border="0" /&gt;</code></td>
</tr>

</tbody>

</table>

</section>

<section class="sek2">

<h3>Minimumigitaj atributoj ne eblas</h3>

<p>En HTML oni povis uzi simpligitan, “minimumigitan”, formon de iuj atributoj, kies valoroj estas nomataj “buleaj”. En XHTML oni povas uzi nur la plenan formon de tiaj atributoj.</p>

<p>Ĉiuj koncerncaj atributoj estas tiaj, kiuj povas havi nur unu solan valoron, kiu krome estas <strong>identa</strong> al la nomo de la atributo mem. Temas ekz. pri la atributo <code>"selected"</code> (de <code>&lt;option&gt;</code>-elementoj). La sola valoro por <code>"selected"</code> estas <code>"selected"</code>! La plena formo estas do <code>selected="selected"</code>, kaj la simpligita formo estas <code>selected</code> (sen egalsigno kaj sen citiloj).</p>

<table class="stila">

<thead>

<tr>
<th class="erara">HTML</th>
<th class="kodo">XHTML (kaj HTML)</th>
</tr>

</thead>

<tbody>

<tr>
<td><code class="erara">&lt;option ... selected&gt;</code></td>
<td><code>&lt;option ... selected="selected"&gt;</code></td>
</tr>

<tr>
<td><code class="erara">&lt;input type="checkbox" ... checked&gt;</code></td>
<td><code>&lt;input type="checkbox" ... checked="checked" /&gt;</code></td>
</tr>

<tr>
<td><code class="erara">&lt;ul compact&gt;</code></td>
<td><code>&lt;ul compact="compact"&gt;</code></td>
</tr>

</tbody>

</table>

</section>

<section class="sek2">

<h3>La enhavo de <code>&lt;script&gt;</code> kaj <code>&lt;style&gt;</code></h3>

<p>Ene de la elementoj <code>&lt;script&gt;</code> kaj <code>&lt;style&gt;</code> oni devas en XHTML eviti tiajn signojn, kiuj havas specialan signifon en HTML kaj XHTML, nome la signojn <code>"&lt;"</code> kaj <code>"&amp;"</code>. Laŭ la principoj de XML oni povas tiujn signojn uzi ene de <code>&lt;script&gt;</code> kaj <code>&lt;style&gt;</code> nur se oni aldonas komence kaj fine de la elementenhavo specialajn indikilojn, kiuj montras, ke la enhavo ne interpretiĝu laŭ HTML-reguloj (komenca “<code>&lt;![CDATA[</code>” kaj fina “<code>]]&gt;</code>”). Ekz.:</p>

<pre class="kodo"><code>&lt;script type="text/javascript"&gt;
  &lt;![CDATA[
    document.write("&lt;b&gt;Jen misinterpretebla teksto.&lt;/b&gt;");
  ]]&gt;
&lt;/script&gt;</code></pre>

<p>Tiujn specialajn indikilojn tamen apenaŭ komprenas malnovaj TTT-legiloj, kaj tial necesas anstataŭe elturniĝi per aliaj rimedoj, se oni volas, ke ankaŭ tiaj legiloj komprenu. La plej simpla rimedo estas meti la enhavon de tiaj elementoj en eksterajn dosierojn, ekz. <code>js</code>-dosierojn por Javaskripta kodo, kaj <code>css</code>-dosierojn por kaskadaj stilfolioj. Ĝenerale tio estas bona uzo ĉiuokaze. Ekz.:</p>

<p class="ekzemplo">&lt;script type="text/javascript" src="javaskripto.js"&gt;&lt;/script&gt;</p>

<p class="ekzemplo">&lt;link rel="stylesheet" type="text/css" href="stilfolio.css" /&gt;</p>

</section>

<section class="sek2">

<h3><code>id</code> anstataŭ <code>name</code></h3>

<p>En HTML oni povis uzi la atributon <code>name</code> por nomi dokumentopartojn, kiujn oni volis referenci en ligiloj (per <code>#</code>-simbolo). Oni povis ankaŭ uzi <code>id</code> por tiu celo. En XHTML oni tamen uzu nur <code>id</code> por tiaj referencoj.</p>

<table class="stila">

<thead>

<tr>
<th class="erara">HTML</th>
<th class="kodo">XHTML (kaj HTML)</th>
</tr>

</thead>

<tbody>

<tr>
<td><code class="erara">&lt;a name="loko"&gt;...&lt;/a&gt;</code></td>
<td><code>&lt;a id="loko" name="loko"&gt;...&lt;/a&gt;</code></td>
</tr>

<tr>
<td><code class="erara">&lt;a href="#loko"&gt;...&lt;/a&gt;</code></td>
<td><code>&lt;a href="#loko"&gt;...&lt;/a&gt;</code></td>
</tr>

</tbody>

</table>

<p>Rimarku, ke la valoro de <code>id</code>-atributo devas esti unika ene de unu dokumento. Ne povas esti du elementoj kun la sama valoro por <code>id</code> en unu dokumento.</p>

</section>

<section class="sek2">

<h3>Numeraj signoreferencoj</h3>

<p>En HTML oni povis skribi numerajn signoreferencojn kaj dekume, ekz. <code>&amp;#229;</code>, kaj deksesume,  ekz. <code>&amp;#xe5;</code>, <code>&amp;#XE5;</code>. En la deksesuma formo oni povis uzi komencan “x” (minusklan) aŭ “X” (majusklan) egale (ĝi indikas, ke temas pri deksesuma numero). <strong>En XHTML oni uzu nepre nur minusklan “x”</strong>. Oni do skribu nur <code>&amp;#xe5;</code> aŭ <code>&amp;#xE5;</code>. Deksesumajn ciferojn literformajn (<code>A, B, C, D, E, F</code>) oni povas plu skribi minuskle aŭ majuskle laŭplaĉe. Estas ĉiuokaze rekomendinde resti ĉe la dekuma skribo de tiaj signoreferencoj, ĉar iuj malnovaj legiloj ne komprenas la deksesuman skribon. Sed se oni servas <a href="diferencoj.html#mime">XHTML-on kiel veran XML-on</a>, oni ja povas uzi la deksesuman skribon, ĉar tiajn paĝojn komprenas ĉiuokaze nur modernaj legiloj.</p>

</section>

<section class="sek2">

<h3>Indikado de lingvo</h3>

<p>En HTML oni povis indiki la uzatan lingvon (homan lingvon) de tuta dokumento aŭ de unuopaj elementoj. Tion oni faris per la atributo <code>lang</code>, ekz. <code>&lt;body lang="eo"&gt;</code> (indikas Esperanton). En XHTML oni tamen uzu <code>xml:lang</code> por la sama celo. Por kongruo kun malnovaj legiloj, oni uzu <strong>ambaŭ</strong> atributojn samtempe, ekz. <code>&lt;body xml:lang="eo" lang="eo"&gt;</code>.</p>

</section>

<section class="sek2">

<h3 id="mime">MIME-tipoj <a class="permo" rel="bookmark" title="Legosigno" href="diferencoj.html#mime">«</a></h3>

<p>Kiam servilo sendas HTML-an dokumenton al legilo, ĝi ĉiam anoncas antaŭe, per t.n. “HTTP-ĉapo”, kiaspecan dokumenton ĝi sendas, per indikado de t.n. MIME-tipo. Por montri, ke temas pri HTML-dokumento, servilo sendas la jenon:</p>

<p class="ekzemplo"><code>Content-type: text/html</code></p>

<p>La servilo samtempe povas anonci ankaŭ la signokodon uzatan en la dokumento, ekzemple:</p>

<p class="ekzemplo"><code>Content-type: text/html; charset=UTF-8</code></p>
<p class="ekzemplo"><code>Content-type: text/html; charset=iso-8859-1</code></p>

<p>Se la dokumento estas verkita laŭ XHTML 1.0, kaj se ĝi estas verkita por kongruo kun malnova HTML (laŭ la konsiloj ĉi tie), oni povas ĝin servi tute same (kun la sama HTTP-ĉapo). Tio funkcias tre bone.</p>

<p>Oni povos servi XHTML-ajn dokumentojn al programoj, kiuj ne bezonas tian kongruon kun la pasintaj formoj de HTML. Oni povos servi XHTML-on kiel XML-on - eble eĉ enmiksante en la XHTML-an kodon aliajn specojn de XML (ekz. MathML por matematikaj formuloj). Se oni elektas servi XHTML-on kiel veran XML-on, oni uzu jenan indikon en la HTTP-ĉapo:</p>

<p class="ekzemplo"><code>Content-type: application/xhtml+xml</code></p>

<p>Eblas tiamaniere servi XHTML-dokumentojn al ĉiuj modernaj TTT-legiloj. Tio signifas praktike al ĉiuj legiloj krom versioj 5 - 8 de Esplorilo (nur ekde versio 9 Esplorilo kapablas trakti tiajn paĝojn.</p>

<p>Ekzistas nun ankaŭ pli nova versio de XHTML: versio 1.1. En tiu versio oni plene forlasis la kongruon kun malnova HTML, kaj la afero ruliĝu plene XML-e. Se oni elektas uzi XHTML-on 1.1, oni devas servi siajn paĝojn kiel <code>application/xhtml+xml</code> (aŭ kiel <code>application/xml</code>).</p>

</section>

<section class="sek2">

<h3 id="sufiksoj">Dosiersufiksoj <a class="permo" rel="bookmark" title="Legosigno" href="diferencoj.html#sufiksoj">«</a></h3>

<p>Estas kutimo doni al HTML-dosieroj la nomsufikson <code>.html</code> (aŭ la mallongan formon <code>.htm</code>). Principe oni rajtas uzi ĉian ajn sufikson, sed multaj serviloj estas agorditaj por rekoni la MIME-tipon laŭ la dosiersufikso. Plej ofte ili aŭtomate anoncas <code>text/html</code>, se la sendota dosiero havas la sufikson <code>.html</code> aŭ <code>.htm</code>. Tial, se oni volas servi XHTML-dokumentojn kiel ordinaran HTML-on, oni normale plu uzu la kutimajn sufiksojn. Tre multaj tamen supozas, ke oni devas ŝanĝi al <code>.xhtml</code>. Plej multaj serviloj tamen tute ne scias, kion signifas la sufikso <code>.xhtml</code>, nek kian MIME-tipon ili anoncu por tia dosiero. Ili tiam eble sendas ian ĝeneralan tipon, ekz. <code>text/plain</code> (= plata teksto), kaj la TTT-legiloj tiam eĉ ne provas trakti la dokumenton kiel HTML-on, sed simple montras la nudan kodon. (Iuj legiloj tamen provas mem diveni, ke temas pri HTML, sed tio principe estas miskonduto. Ili sekvu la anoncitan MIME-tipon.)</p>

<p>Do, se oni mem povas agordi, kiel la servilo traktu diversajn dosiersufiksojn, oni povas aranĝi la aferon laŭplaĉe, ekz. ekuzante la sufikson <code>.xhtml</code>, sed normale oni simple restu ĉe la tradiciaj sufiksoj <code>.html</code> kaj <code>.htm</code>. Se oni estonte volos ekservi la dokumentojn kiel <code>application/xhtml+xml</code>, oni devos verŝajne mem iel agordi la servilon, ke ĝi tiun MIME-tipon anoncu.</p>

<p>Rimarku, ke en la reto estas uzataj plej diversaj sufiksoj ĉe TTT-dokumentoj, ekz. <code>.php</code>, <code>.js</code>, <code>.cgi</code>, <code>.asp</code>... Normale ili ĉiuj tamen serviĝas kun la MIME-tipo <code>text/html</code>, ĉar la koncernaj serviloj estas agorditaj por tion fari. La uzata sufikso mem ne gravas. Gravas nur la MIME-tipo, kiun la servilo anoncas.</p>

<p>Tamen, se oni havas (X)HTML-dokumenton en sia propra komputilo, kaj ĝin legas rekte de la disko, sen interveno de servilo, tiam la uzata nomsufikso povas esti grava. En tiaj okazoj la operacisistemo ofte uzas la nomsufikson por rekoni, ĉu temas pri (X)HTML aŭ pri alia speco de dokumento. Se la operacisistemo ne rekonas la dokumenton kiel (X)HTML-on, oni eble devas mem aŭ ŝanĝi al alia sufikso, aŭ instrui al la operacisistemo la signifon de la uzata sufikso. Pri tio ne ekzistas ĝeneralaj reguloj aŭ principoj. Ĉiu operacisistemo havas siajn proprajn metodojn kaj tradiciojn.</p>

</section>

</section>

<footer class="robots-nocontent" role="contentinfo"><ul><li><span>Laste ŝanĝita: <time datetime="2024-06-21T08:51:57Z">21 Junio 2024 (08:51)</time></span></li><li>URL: https://bertilow.com/html/xhtml/diferencoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/html/xhtml/diferencoj.html">H-skribo</a></li><li><a href="https://x.bertilow.com/html/xhtml/diferencoj.html">X-kodo</a></li></ul></footer><!--[if gte IE 9]><!-->
<script src="../../js/js__1718959917.js"></script>
<!--<![endif]-->
</body>
</html>