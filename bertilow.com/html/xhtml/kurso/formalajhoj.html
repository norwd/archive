<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>Kiel fari TTT-paĝojn : Formalaĵoj</title>
	<meta name="Description" lang="eo" content="Kurso pri farado de TTT-paĝoj per XHTML kaj CSS">
	<meta name="Author" content="Bertilo Wennergren">
	<link rel="Canonical" href="formalajhoj.html">	
	<link rel="Alternate" hreflang="eo" href="formalajhoj.html">	
	<link rel="Alternate" hreflang="eo-hsistemo" href="https://h.bertilow.com/html/xhtml/kurso/formalajhoj.html">	
	<link rel="Alternate" hreflang="eo-xsistemo" href="https://x.bertilow.com/html/xhtml/kurso/formalajhoj.html">	
	<link rel="Alternate" hreflang="x-default" href="formalajhoj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="html">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="index.html"><cite>Kiel fari TTT-paĝojn</cite></a></li><li class="aktiva VARIA NULA"><div><div><a href="formalajhoj.html">Formalaĵoj</a></div></div></li><li><a href="index.html">Ĉefpaĝo</a></li><li><a href="enkonduko.html">Ek!</a></li><li><a href="kio.html">Kio?</a></li><li class="aktiva"><a href="formalajhoj.html">Formale</a></li><li><a href="bazaj.html">Baze</a></li><li><a href="listoj.html">Liste</a></li><li><a href="bildoj.html">Bilde</a></li><li><a href="signoj.html">Signe</a></li><li><a href="helpelementoj.html">Helpe</a></li><li><a href="stilfolioj.html">Stile</a></li><li><a href="diversaj.html">Diverse</a></li><li><a href="tabeloj.html">Tabele</a></li><li><a href="formularoj.html">Formulare</a></li><li><a href="../index.html">Pli pri XHTML</a></li><li><a href="../../html5/index.html">HTML5</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1>Kiel fari TTT-paĝojn</h1>

<section class="sek1">

<h2>Formalaĵoj</h2>

<p>En <a href="enkonduko.html">la enkonduka leciono</a> ni havis ekzemplon de simpla XHTML-paĝo, sed kiel mi skribis tie, la kodo ne estis tute kompleta. La XHTML-normo postulas, ke oni enkonduku la dokumenton per kelkaj pliaj formalaĵoj. Bonŝance oni ne bezonas tre multe kompreni la detalojn de tiuj formalaĵoj. Oni povas ilin simple kopii ŝablone. Tial vi ne bezonas perfekte kompreni ĉiujn detalojn en tiu ĉi leciono. Plej gravas la praktika ekzemplo.</p>

<p>Sendube vi senpacience volas lerni pli da elementoj por povi fari pli komplikajn paĝojn kun interesa enhavo. Sed unue necesas ekkonatiĝi kun la formalaĵoj. Se oni lernas pri ili dekomence, oni havas malpli da problemoj poste.</p>

<section class="sek2">

<h3>Deklaro pri dokumentotipo</h3>

<p><span class="xhtml">XHTML</span>-dokumento <strong>devas</strong> komenciĝi per deklaro pri la dokumentotipo. Se la dokumento uzas <span class="xhtml">XHTML</span>-on, oni deklaru jene:</p>

<pre class="kodo"><code>&lt;!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd"&gt;</code></pre>

<p>Tiu deklaro aperu komence de la dokumento, antaŭ la <code>html</code>-elemento. Kopiu ĝin ĝuste. Atentu pri majuskloj kaj minuskloj.</p>

<p>Rimarku, ke la dokumentotipa deklaro ne estas ordinara XHTML-elemento. Ĝi ne havas komencmarkon kaj finmarkon. Ĝi estas tute alispeca afero.</p>

<p class="noto"><span class="noto">Noto:</span> Vere ekzistas tri variantoj de XHTML 1.0: Strikta (<span lang="en">“Strict”</span>), Transira (<span lang="en">“Transitional”</span>) kaj Kadrara (<span lang="en">“Frameset”</span>). La montrita deklaro estas por la Strikta varianto. La aliajn variantojn mi ne traktos en tiu ĉi kurso, precipe ĉar ili laŭ mi ne estas uzindaj.</p>

<p class="noto"><span class="noto">Noto:</span> Oni povas antaŭ la deklaro pri dokumentotipo meti alian deklaron: XML-deklaron (= XML-a procesinstrukcio). Sed tia deklaro ne estas deviga, se oni uzas Unikodon (<a href="signoj.html">pli pri signokodoj aperos en posta leciono</a>). Se vi volas vidi, kiel aspektas XML-deklaro, vi povas rigardi <a href="../deklaroj.html">mian alian paĝaron pri XHTML</a>.</p>

</section>

<section class="sek2">

<h3>Deklaro pri nomspaco</h3>

<p>Krome oni aldonu <strong>ene de la komencmarko de la <code>html</code>-elemento</strong> indikon pri t.n. nomspaco (kio tio efektive estas, oni apenaŭ bezonas scii). Ĝi aspektu jene:</p>

<pre class="kodo"><code>&lt;html xmlns="http://www.w3.org/1999/xhtml"&gt;</code></pre>

</section>

<section class="sek2">

<h3 id="signokodo">Deklaro pri signokodo <a class="permo" rel="bookmark" title="Legosigno" href="formalajhoj.html#signokodo">«</a></h3>

<p>Oni devas ankaŭ iel anonci, kian signokodon oni uzis. Ni uzos por ĉiuj paĝoj de tiu ĉi kurso la signokodon UTF-8 (varianto de Unikodo). Se paĝo estas publikigita sur servilo, la informon pri signokodo sendu prefere la servilo mem, sed se tio ne okazas, oni povas anonci la signokodon en la XHTML-paĝo. Tiam oni aldonas t.n. <code>meta</code>-elementon en la <code>head</code>-elemento. Jene:</p>

<pre class="kodo"><code>&lt;head&gt;
  &lt;meta http-equiv="Content-Type"
    content="text/html; charset=utf-8" /&gt;
  &lt;title&gt;Mia unua TTT-pagho&lt;/title&gt;
&lt;/head&gt;</code></pre>

<p class="noto"><span class="noto">Noto:</span> Eble vi rimarkas, ke la <code>meta</code>-elemento aspektas iom alie ol la ekzemploj de elementoj, kiujn ni jam vidis. Ĝi estas t.n. “malplena” elemento. Ĝi konsistas el nur unu marko, kiu estas samtempe komenca kaj fina. <a href="bildoj.html">Ni lernos pli pri malplenaj elementoj poste.</a></p>

</section>

<section class="sek2">

<h3>Kompleta paĝo en XHTML 1.0 Strikta</h3>

<p>Jen finfine, post aldono de la necesaj formalaĵoj, nia ekzemplo de simpla XHTML-kodo aspektas jene:</p>

<pre class="kodo"><code>&lt;!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd"&gt;
&lt;html xmlns="http://www.w3.org/1999/xhtml"&gt;
  &lt;head&gt;
    &lt;meta http-equiv="Content-Type"
      content="text/html; charset=utf-8" /&gt;
    &lt;title&gt;Mia unua TTT-pagho&lt;/title&gt;
  &lt;/head&gt;
  &lt;body&gt;

    &lt;h1&gt;Jen la cheftitolo.&lt;/h1&gt;

    &lt;p&gt;Jen iom da teksto.&lt;/p&gt;

    &lt;p&gt;Jen dua alineo kun teksto.&lt;/p&gt;

  &lt;/body&gt;
&lt;/html&gt;</code></pre>

</section>

<section class="sek2">

<h3>Por kio utilas la formalaĵoj?</h3>

<p>Oni povas demandi sin, por kio utilas tiuj formalaĵoj. Ni jam vidis, ke TTT-legilo akceptas la kodon ankaŭ en la pli simpla formo.</p>

<p>Nu, la reguloj diras, ke estu tiuj formalaĵoj, kaj prefere oni sekvu la regulojn. Sed estas ankaŭ almenaŭ tri praktikaj kialoj aldoni ĉiujn formalaĵojn:</p>

<section class="sek3">

<h4 id="title">Serĉiloj kaj legosignoj <a class="permo" rel="bookmark" title="Legosigno" href="formalajhoj.html#title">«</a></h4>

<p>Tre grava estas la <code>title</code>-elemento kaj ĝia enhavo. Serĉoservoj kiel ekz. <span lang="en">Google</span> tre atentas la enhavon de <code>title</code>. Tial indas elekti signifoplenan kaj taŭgan tekston por <code>title</code>. Krome, kiam homoj faras legosignon en TTT-legilo, ofte uziĝas aŭtomate la enhavo de <code>title</code> kiel nomo de la legosigno. <code>title</code> do enhavu mallongan kaj trafan titolon de la paĝo. (Ekz. “Mia hejmpaĝo” aŭ “Bonvenon!” diras tre malmulte al serĉilo, kaj malbone funkcias kiel nomo de legosigno.)</p>

</section>

<section class="sek3">

<h4 id="validumi">Validumado <a class="permo" rel="bookmark" title="Legosigno" href="formalajhoj.html#validumi">«</a></h4>

<p>Kiam oni skribas XHTML-kodon, oni foje faras erarojn. Por facile trovi la erarojn kaj fari la kodon senerara (valida), oni povas uzi specialan programon nomatan <strong>validumilo</strong>. Per tia programo oni validumas kodon. Tio signifas, ke oni kontrolas, ĉu la kodo sekvas la regulojn de XHTML. Sed ekzistas diversaj marklingvoj, kaj diversaj versioj de <span class="kune">(X)HTML</span>. Per la deklaro de dokumentotipo oni informas la validumilon, kiun lingvon kaj version oni intencis sekvi. Paĝo sen tia deklaro ne estas validumebla.</p>

<p>Oni povas instali validumilon en sian propran komputilon, sed tio estas iom komplika afero. Pli facile estas uzi iun el la validumaj servoj en la reto. La plej fama estas la (Anglalingva) validumilo de W3C (la organizo, kiu decidas la regulojn pri XHTML, CSS k.t.p.):</p>

<ul>

<li><a rel="external" href="https://validator.w3.org">http://validator.w3.org</a> - por paĝoj jam publikigitaj sur reta servilo</li>

<li><a rel="external" href="https://validator.w3.org/file-upload.html">http://validator.w3.org/file-upload.html</a> - por nepublikigitaj paĝoj, kiujn oni havas sur la propra disko</li>

</ul>

<p>Ekde nun alkutimiĝu ĉiam kontroli ĉiujn viajn paĝojn, ankaŭ simplajn testojn, per validumilo. Komence povas esti iom malfacile kompreni la erarmesaĝojn de validumilo, sed post iom da praktikado validumilo fariĝas gravega helpilo. Komencu tuj! Kopiu nian simplan ekzemplon, kun ĉiuj formalaĵoj. Konservu ĝin kiel dosieron, kaj validumu ĝin.</p>

</section>

<section class="sek3">

<h4>Laŭnorma prezentado</h4>

<p>Antaŭe la TTT-legiloj tute ignoris la dokumentotipan deklaron de paĝo. Sed la nuntempaj legiloj kondutas alie. Tiuj legiloj atentas la deklaron, aŭ la mankon de deklaro, kaj decidas laŭe, kiel prezenti la paĝojn. Ili tiam elektas inter du prezentomodoj: <strong>Kaprica modo</strong> (<span lang="en">“Quirks mode”</span>), kaj <strong>Strikta modo</strong> (<span lang="en">“Strict mode”</span>).</p>

<p>En la kaprica modo la legiloj imitas la prezentokapricojn (erarojn) de malnovaj legiloj. En la strikta modo la legiloj provas strikte sekvi la regulojn pri XHTML kaj CSS.</p>

<p>Se vi sekvos la ekzemplojn ĉi tie, la legiloj uzos la striktan modon. Tio estas rekomendinda. Se vi tute forlasos la formalaĵojn, tiaj legiloj anstataŭe uzos la kaprican modon.</p>

<p class="noto"><span class="noto">Noto:</span> La kaprica modo estas nur por malnovaj paĝoj, kiuj estas verkitaj tiel, ke ili funkciu bone en malnovaj kaj eraroplenaj legiloj. Modernaj legiloj fariĝas pli kaj pli striktaj kaj laŭnormaj, kaj novaj paĝoj estu farataj por bone funkcii en ili, kaj en estontaj legiloj. Eble en estontaj legiloj ne plu estos kaprica modo, kaj eble eraroplenaj paĝoj estonte tute ne plu funkcios. Tial oni neniam intence skribu novajn paĝojn tiel, ke uziĝu la kaprica modo.</p>

<p class="noto"><span class="noto">Noto:</span> Estas multe da komplikaĵoj pri tiu tuta afero de modŝaltado, sed se vi sekvas la ekzemplojn en tiu ĉi kurso, uzante ĉiam XHTML-on 1.0 Strikta, kaj se vi ĉiam ellasas la XML-deklaron, viaj paĝoj ricevos la striktan prezentomodon, kaj vi ne bezonos zorgi pri la komplikaĵoj.</p>

</section>

</section>

</section>

<p id="allasekva"><a href="bazaj.html">Al la sekva leciono</a></p>

<footer class="robots-nocontent" role="contentinfo"><ul><li><span>Laste ŝanĝita: <time datetime="2024-06-21T08:51:57Z">21 Junio 2024 (08:51)</time></span></li><li>URL: https://bertilow.com/html/xhtml/kurso/formalajhoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/html/xhtml/kurso/formalajhoj.html">H-skribo</a></li><li><a href="https://x.bertilow.com/html/xhtml/kurso/formalajhoj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>