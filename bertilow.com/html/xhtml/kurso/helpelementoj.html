<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>Kiel fari TTT-paĝojn : Helpelementoj</title>
	<meta name="Description" lang="eo" content="Kurso pri farado de TTT-paĝoj per XHTML kaj CSS">
	<meta name="Author" content="Bertilo Wennergren">
	<link rel="Canonical" href="helpelementoj.html">	
	<link rel="Alternate" hreflang="eo" href="helpelementoj.html">	
	<link rel="Alternate" hreflang="eo-hsistemo" href="https://h.bertilow.com/html/xhtml/kurso/helpelementoj.html">	
	<link rel="Alternate" hreflang="eo-xsistemo" href="https://x.bertilow.com/html/xhtml/kurso/helpelementoj.html">	
	<link rel="Alternate" hreflang="x-default" href="helpelementoj.html">	
	<link rel="Preload" href="../../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../../stilo/css/stilo__1718959917.css">
</head>

<body class="html">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="index.html"><cite>Kiel fari TTT-paĝojn</cite></a></li><li class="aktiva VARIA NULA"><div><div><a href="helpelementoj.html">Helpelementoj</a></div></div></li><li><a href="index.html">Ĉefpaĝo</a></li><li><a href="enkonduko.html">Ek!</a></li><li><a href="kio.html">Kio?</a></li><li><a href="formalajhoj.html">Formale</a></li><li><a href="bazaj.html">Baze</a></li><li><a href="listoj.html">Liste</a></li><li><a href="bildoj.html">Bilde</a></li><li><a href="signoj.html">Signe</a></li><li class="aktiva"><a href="helpelementoj.html">Helpe</a></li><li><a href="stilfolioj.html">Stile</a></li><li><a href="diversaj.html">Diverse</a></li><li><a href="tabeloj.html">Tabele</a></li><li><a href="formularoj.html">Formulare</a></li><li><a href="../index.html">Pli pri XHTML</a></li><li><a href="../../html5/index.html">HTML5</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1>Kiel fari TTT-paĝojn</h1>

<section class="sek1">

<h2>Helpelementoj kaj atributoj</h2>

<p>En tiu ĉi leciono vi lernos pri la jenaj elementoj:</p>

<ul>

<li><code>div</code> = bloko</li>

<li><code>span</code> = parto de teksto</li>

<li><code>pre</code> = antaŭformatigita teksto</li>

</ul>

<p>Vi ankaŭ lernos iom pri atributoj: <code>lang</code>, <code>xml:lang</code>, <code>class</code>, <code>id</code> kaj <code>name</code>.</p>

<section class="sek2">

<h3 id="bloke-nebloke">Blokaj kaj neblokaj elementoj <a class="permo" rel="bookmark" title="Legosigno" href="helpelementoj.html#bloke-nebloke">«</a></h3>

<p>Ĝenerale oni dividas la elementojn, kiuj aperas ene de <code>body</code> en du grupojn:</p>

<table id="blokaj" class="difinolisto">

<tbody>

<tr>

<th>Blokaj elementoj</th>

<td>= Elementoj, kiuj en normala prezentado formas blokon kun linirompo antaŭe kaj linirompo poste. La tipa ekzemplo de bloka elemento estas <code>p</code> (alineo da teksto), sed blokaj elementoj estas ankaŭ <code>h1</code>,	<code>h2</code> ... <code>h6</code> (titoloj), <code>ul</code>, <code>ol</code>, <code>li</code> (listoj) kaj <code>hr</code> (horizonatala streko).</td>

</tr>

<tr>

<th>Neblokaj elementoj</th>

<td>= Elementoj, kiuj en normala prezentado estas parto de kuranta teksto, kaj kiuj ne kaŭzas rompon de linio. Tiaj elementoj estas ekzemple <code>em</code>, <code>strong</code> (emfazo), <code>a</code> (ligo) kaj <code>img</code> (bildo).</td>

</tr>

</tbody>

</table>

<p>En miaj aliaj paĝoj pri XHTML troviĝas <a href="../elementoj.html">tabelo de ĉiuj XHTML-aj elementoj</a>. Tiu tabelo montras por ĉiu elemento, ĉu ĝi estas bloka aŭ nebloka (aŭ ĉu tiu distingo ne estas sencohava aŭ trafa por la koncerna elemento). Se vi scivolemas, rigardu tiun tabelon.</p>

</section>

<section class="sek2">

<h3><code>div</code>: Ĝenerala bloka elemento</h3>

<p>Foje oni bezonas indiki, ke parto de la paĝoenhavo konsistigas blokon, sen diri ion apartan pri tiu bloko. Tiam oni povas uzi la elementon <code>div</code>. Tiu elemento ne havas signifon krom tio, ke ĝi asertas ke la enhavo formas blokon, kies diversaj partoj iamaniere kunapartenas.</p>

<pre class="kodo"><code>&lt;div&gt;
  &lt;p&gt;Jen alineo kun teksto. Jen &lt;em&gt;grava teksto&lt;/em&gt;.&lt;/p&gt;
  &lt;p&gt;Jen alia alineo kun teksto.&lt;/p&gt;
&lt;/div&gt;</code></pre>

<p>Tian “anoniman” elementon oni povas sufiĉe ofte bezoni. La elemento mem ne vere esprimas ion, sed oni povas aldoni al ĝi diversajn atributojn, kiuj donas informojn. Jen ekzemploj:</p>

<table id="diversajatributoj" class="difinolisto">

<tbody>

<tr>

<th class="kodo" id="lang">lang, xml:lang</th>

<td>Per <code>lang</code>-atributo oni povas diri, en kiu lingvo (homa lingvo) estas la teksto de la elementoenhavo. Ekz. <code>lang="eo"</code> diras, ke la teksto estas en Esperanto. Antaŭe oni uzis por tio <code>lang</code>. Ekde XHTML 1.0 oni povas uzi <code>xml:lang</code> por la sama informo. Por ke ankaŭ malnovaj TTT-legiloj komprenu, oni uzu ambaŭ samtempe: <code>lang="eo" xml:lang="eo"</code>.</td>

</tr>

<tr>

<th class="kodo">class</th>

<td>Per <code>class</code>-atributo oni metas elementon en certan “klason”. Ekz. <code>class="speciala"</code> diras, ke la elemento apartenas al la klaso “speciala”. Poste oni povas ekzemple per stilfolio proponi apartan prezentomanieron por ĉiuj elementoj, kiuj apartenas al tiu klaso. La klasnomojn oni devas mem elpensi. En <a href="stilfolioj.html">la leciono pri stilfolioj</a> ni lernos, kiel oni povas uzi tiajn klasojn.</td>

</tr>

<tr>

<th class="kodo">id</th>

<td>Per <code>id</code>-atributo oni donas unikan nomon (identecon) al elemento. Ni jam vidis ekzemplon de <code>id</code>-atributo en <a href="bazaj.html#ankroj">la klarigoj pri ligiloj</a>. Sed oni uzas <code>id</code> ankaŭ por aliaj aferoj, ekzemple por doni apartan stilon al certa unika elemento en paĝo. Pri tio ni lernos en <a href="stilfolioj.html">la leciono pri stilfolioj</a>. Kompreneble oni povas aldoni <code>id</code>-atributon ankaŭ sen tuj uzi ĝin por io konkreta. Se ĉiuj gravaj partoj de paĝo jam dekomence havas <code>id</code>-nomon, tio poste povos esti utila, ekz. se iu volos fari ligilon al certa loko en tiu paĝo.</td>

</tr>

<tr>

<th class="kodo">name</th>

<td>Ankaŭ per <code>name</code>-atributo oni donas nomon al elemento. <code>name</code> similas al <code>id</code>. Oni uzas <code>name</code> precipe en <a href="formularoj.html">formularoj (pri kiuj ni lernos poste)</a>.</td>

</tr>

</tbody>

</table>

<p>Atributoj ĉiam skribiĝas kiel <em>nomo + egalsigno + valoro inter citiloj</em>. Oni povas uzi duoblajn citilojn (“...”) aŭ unuoblajn (‘...’): <code>nomo="valoro"</code>, <code>nomo='valoro'</code>.</p>

<p>Jen ekzemploj, kiel oni povas aldoni atributojn al <code>div</code>-elemento, kaj ankaŭ al elementoj ene de tiu <code>div</code>-bloko:</p>

<pre class="kodo"><code>&lt;div lang="eo" xml:lang="eo" class="grupo" id="bloko1"&gt;
  &lt;p&gt;Jen alineo kun teksto.&lt;/p&gt;
  &lt;p&gt;La sekva vorto estas grava Angla vorto:
  &lt;em lang="en" xml:lang="en"&gt;money&lt;/em&gt;.&lt;/p&gt;
&lt;/div&gt;</code></pre>

<p>La tuta <code>div</code>-bloko do estas en Esperanto. Ĝi apartenas al la klaso “grupo”, kaj havas la unikan identigilon “bloko1”. Ene de la bloko estas tamen <code>em</code>-elemento, kiu ne estas en Esperanto, sed en la Angla lingvo. Tiu elemento havas apartajn atributojn <code>lang</code> kaj <code>xml:lang</code>, kiu indikas la Anglan lingvon per ties mallongigo <code>en</code>.</p>

<p class="noto"><span class="noto">Noto</span>: Informoj pri la homa lingvo de la teksto povas esti necesaj por voĉlegiloj, kiuj devas uzi diversajn regulojn por legi la tekston depende de la lingvo. Legi Esperantan tekston laŭ la reguloj de ekzemple la Angla lingvo, ne estas tre bona ideo. Ankaŭ serĉrobotoj povas uzi la informojn pri lingvo, kiam ili faras indeksojn de la enhavo de TTT-paĝoj.</p>

<p class="noto"><span class="noto">Noto</span>: Normale estas plej bone doni la lingvon de la paĝo jam en la <code>html</code>-elemento. Tiu indiko poste validas aŭtomate por ĉiuj elementoj ene de <code>html</code>. Ili aŭtomate <em>heredas</em> tiun lingvoindikon de la <code>html</code>-elemento. Simile en la ĉi-antaŭa ekzemplo la <code>p</code>-elementoj heredas la lingvoindikon de la <code>div</code>-elemento, ĉar ili ambaŭ estas parto de la <code>div</code>-elemento. La <code>em</code>-elemento - la sola parto de la dua <code>p</code>-elemento, kiu ne estas en Esperanto - bezonas apartan indikon pri la Angla lingvo.</p>

</section>

<section class="sek2">

<h3><code>span</code>: Ĝenerala nebloka elemento</h3>

<p>La elemento <code>span</code> estas simila al la elemento <code>div</code>, ĉar ankaŭ <code>span</code> ne havas per si mem ian signifon. Oni uzas <code>span</code>, kiam oni bezonas per atributo diri ion pri parto de teksto, sed ne havas kialon por uzi ekzemple <code>em</code>, <code>strong</code>, <code>a</code> aŭ alian sencohavan neblokan elementon.</p>

<p>Ekz. en la ĉi-antaŭa ekzemplo ni aldonis informon pri lingvo al <code>em</code>-elemento. Tiam ni diris, kaj ke la enhavo de tiu elemento estas grava (emfazita), kaj ke ĝi estas en la Angla. Se ni volas diri nur, ke la enhavo estas en la Angla, ni ne povas uzi <code>em</code>. Se ni havas nenion alian por diri, ol ke la enhavo estas en la Angla, ni povas skribi jene:</p>

<pre class="kodo"><code>&lt;span lang="en" xml:lang="en"&gt;money&lt;/span&gt;</code></pre>

<p>Jen ekzemplo de <code>span</code>-elementoj kun <code>class</code>-atributoj:</p>

<pre class="kodo"><code>&lt;p&gt;
Unu &lt;span class="ovorto"&gt;vidvino&lt;/span&gt; havis du 
&lt;span class="ovorto"&gt;filinojn&lt;/span&gt;. La pli &lt;span
class="avorto"&gt;maljuna&lt;/span&gt; estis tiel &lt;span
class="avorto"&gt;simila&lt;/span&gt; al la &lt;span
class="ovorto"&gt;patrino&lt;/span&gt; per sia &lt;span
class="ovorto"&gt;karaktero&lt;/span&gt; kaj &lt;span
class="ovorto"&gt;vizaĝo&lt;/span&gt;, ke ĉiu, kiu ŝin vidis,
povis pensi, ke li vidas la
&lt;span class="ovorto"&gt;patrinon&lt;/span&gt;.
&lt;/p&gt;</code></pre>

<p>En tiu teksto ĉiu O-vorto (vorto kun O-finaĵo) estas markita per <code>span</code>-elemento kun la klaso “ovorto”, kaj ĉiu A-vorto estas markita per <code>span</code>-elemento kun la klaso “avorto”. Poste oni povas ekzemple per stilfolio proponi, ke O-vortoj estu prezentataj per ruĝa teksto, kaj ke A-vortoj estu prezentataj per verda teksto.</p>

</section>

<section class="sek2">

<h3><code>pre</code>: Antaŭformatigita teksto</h3>

<p>La elemento <code>pre</code> estas aparta kaj escepta elemento. Ĝi ne esprimas ian signifon, sed estas uzata, kiam oni volas prezenti parton de teksto <em>ĝuste tiel, kiel ĝi estas tajpita kun ĉiuj spacosignoj, linirompoj, taboj k.s.</em></p>

<p><code>pre</code> do estas escepto al la principo, ke TTT-legiloj ignoru blanksignojn. Ene de <code>pre</code> tiaj signoj ja gravas. Krome la TTT-legiloj (normale) ne adaptas la tekston ene de <code>pre</code>-elemento al la larĝeco de la fenestro, kaj plej ofte ili uzas tiparon fikslarĝan por prezenti tiun tekston.</p>

<p>Jen ekzemplo de <code>pre</code>-elemento:</p>

<pre class="kodo"><code>&lt;pre&gt;
	Tiu ĉi teksto estas antaŭformatigita
	kun linirompoj kaj blanksignoj, kiuj
	ne estas            ignorataj de la
	TTT-legilo. Antaŭ ĉiu linio estas tabo.
	Taboj tamen ne ĉiam funkcias tre bone en
	"pre"-elementoj.
&lt;/pre&gt;</code></pre>

<p>Faru mem XHTML-paĝon kun <code>pre</code>-elemento, kaj testu la prezenton en TTT-legilo.</p>

</section>

</section>

<p id="allasekva"><a href="stilfolioj.html">Al la sekva leciono</a></p>

<footer class="robots-nocontent" role="contentinfo"><ul><li><span>Laste ŝanĝita: <time datetime="2024-06-21T08:51:57Z">21 Junio 2024 (08:51)</time></span></li><li>URL: https://bertilow.com/html/xhtml/kurso/helpelementoj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/html/xhtml/kurso/helpelementoj.html">H-skribo</a></li><li><a href="https://x.bertilow.com/html/xhtml/kurso/helpelementoj.html">X-kodo</a></li></ul></footer><!--[if gte IE 9]><!-->
<script src="../../../js/js__1718959917.js"></script>
<!--<![endif]-->
</body>
</html>