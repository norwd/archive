<!DOCTYPE html>
<!--[if lt IE 7]><html lang="eo" class="no-js ie6"><![endif]-->
<!--[if IE 7]><html lang="eo" class="no-js ie7"><![endif]-->
<!--[if IE 8]><html lang="eo" class="no-js m ie8"><![endif]-->
<!--[if gt IE 8]><!--><html lang="eo" class="no-js m"><!--<![endif]-->
<head>
	<meta charset="UTF-8">
	<title>XHTML : Deklaroj kaj formalaĵoj</title>
	<meta name="Description" lang="eo" content="Klarigoj pri la nova marklingvo XHTML">
	<meta name="Author" content="Bertilo Wennergren">
	<link rel="Canonical" href="deklaroj.html">	
	<link rel="Alternate" hreflang="eo" href="deklaroj.html">	
	<link rel="Alternate" hreflang="eo-hsistemo" href="https://h.bertilow.com/html/xhtml/deklaroj.html">	
	<link rel="Alternate" hreflang="eo-xsistemo" href="https://x.bertilow.com/html/xhtml/deklaroj.html">	
	<link rel="Alternate" hreflang="x-default" href="deklaroj.html">	
	<link rel="Preload" href="../../stilo/css/fonts/liberationmono-regular.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bold.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-italic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/liberationmono-bolditalic.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo.woff2" as="font" type="font/woff2" crossorigin="anonymous">	
	<link rel="Preload" href="../../stilo/css/fonts/kablo-italic.woff2" as="font" type="font/woff2" crossorigin="anonymous">	
	<meta name="viewport" content="width=device-width, initial-scale=1">	
	<meta name="theme-color" content="#474">	
	<link rel="Stylesheet" href="../../stilo/css/stilo__1718959917.css">
</head>

<body class="html">

<header role="banner"><div lang="eo" id="kapiloj">
<a id="chefaligilo" href="https://bertilow.com/index.html"><h1>Bertilo</h1></a>
<a id="allaserchilo" title="Serĉi en la TTT-ejo de Bertilo pere de Guglo" href="https://bertilow.com/serchilo/index.html" rel="search"><span>Serĉi</span></a>
</div>
</header><nav id="bertilopaghomenuo" role="navigation"><h1><a>Navigi</a></h1><ul><li id="chefpagholigilo"><a href="https://bertilow.com/index.html" title="La ĉefpaĝo">Bertilo</a></li><li class="titolo"><a href="index.html"><cite>XHTML</cite></a></li><li class="aktiva VARIA NULA"><div><div><a href="deklaroj.html">Deklaroj kaj formalaĵoj</a></div></div></li><li><a href="index.html">Ĉefpaĝo</a></li><li class="aktiva"><a href="deklaroj.html">Deklaroj</a></li><li><a href="diferencoj.html">Diferencoj</a></li><li><a href="elementoj.html">Elementoj</a></li><li><a href="atributoj.html">Atributoj</a></li><li><a href="pliaj_informoj.html">Pli</a></li><li><a href="kurso/index.html">XHTML-kurso</a></li><li><a href="../html5/index.html">HTML5</a></li></ul>
<div id="subteno">

	<p><a href="https://liberapay.com/Bertilo" rel="external">Se vi volas <em>subteni la laboron de Bertilo</em> (PMEG, la Tekstaro, PIV...), vi povas tion fari ĉe <strong>Liberapay</strong>.</a></p>
	<hr>
	<p><a rel="external" href="https://www.facebook.com/bertilo.wennergren">Bertilo en <strong>Fejsbuko</strong></a></p>
	<p><a rel="me" class="external" href="https://esperanto.masto.host/@bertilow">Bertilo ĉe <strong lang="en"><em>Mastodon</em></strong></a></p>

</div>
</nav><main class="main" id="enhavo" role="main"><div>

<h1>XHTML - Etendebla Hiperteksta Marklingvo</h1>

<section class="sek1">

<h2>2. Deklaroj kaj formalaĵoj</h2>

<p>Ĉi tiu parto traktas kelkajn formalaĵojn, kiuj troviĝu komence de XHTML-dokumento. Feliĉe oni ne bezonas kompreni ĉiujn detalojn pri tiuj formalaĵoj. Multon oni povas simple ŝablone inkluzivi en siajn dokumentojn.</p>

<section class="sek2">

<h3>Precipaj partoj</h3>

<p>XHTML-dokumento konsistas el la jenaj precipaj partoj:</p>

<ul class="buleta">

<li>Deklaro pri dokumentotipo (kun eventuala XML-deklaro)</li>

<li><code>html</code>-elemento (la efektiva dokumento)

<ul>

<li><code>head</code>-elemento (la dokumenta “kapo”) kun deviga <code>title</code>-elemento (“titolo”)</li>

<li><code>body</code>-elemento (la dokumenta “korpo”)</li>

</ul>

</li>

</ul>

<p>Do jene:</p>

<pre class="kodo"><code>&lt;!DOCTYPE ...&gt;
&lt;html  ... &gt;
  &lt;head&gt;
    &lt;title&gt;...&lt;/title&gt;
    ...
  &lt;/head&gt;
  &lt;body&gt;
    ...
  &lt;/body&gt;
&lt;/html&gt;</code></pre>

<p>La efektiva enhavo de la dokumento (tio, kion TTT-legilo prezentas al leganto) troviĝu en la <code>body</code>-elemento (inter <code>&lt;body&gt;</code> kaj <code>&lt;/body&gt;</code>).</p>

<p>La ĉi-poste klarigotaj formalaĵoj troviĝu tuj antaŭ la <code>html</code>-elemento kaj ene de la komencomarko de la <code>html</code>-elemento.</p>

</section>

<section class="sek2">

<h3>Deklaro pri dokumentotipo</h3>

<p>XHTML-dokumento <strong>devas</strong> komenciĝi per deklaro pri la preciza dokumentotipo.</p>

<p>Se la dokumento uzas <strong>striktan</strong> XHTML-on, oni deklaru:</p>

<pre class="kodo"><code>&lt;!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd"&gt;</code></pre>

<p>Se la dokumento uzas <strong>transiran</strong> XHTML-on, oni deklaru:</p>

<pre class="kodo"><code>&lt;!DOCTYPE html PUBLIC "-//W3C//DTD XHTML 1.0 Transitional//EN"
  "http://www.w3.org/TR/xhtml1/DTD/xhtml1-transitional.dtd"&gt;</code></pre>

<p>Se la dokumento uzas <strong>kadraran</strong> XHTML-on, oni deklaru:</p>

<pre class="kodo"><code>&lt;!DOCTYPE html PUBLIC "-//W3C//DTD XHTML 1.0 Frameset//EN"
  "http://www.w3.org/TR/xhtml1/DTD/xhtml1-frameset.dtd"&gt;</code></pre>

</section>

<section class="sek2">

<h3>XML-deklaro</h3>

<p>Dokumentotipajn deklarojn oni uzis ankaŭ en malnova HTML, sed tute nekonata en HTML estas <strong>XML-deklaroj</strong>. Tia deklaro troviĝu <strong>antaŭ</strong> la dokumentotipa deklaro, do plej unue en la dokumento. Ĝi povas aspekti ekz. jene:</p>

<pre class="kodo"><code>&lt;?xml version="1.0" encoding="iso-8859-3"?&gt;</code></pre>

<p>Rimarku la karakterizajn demandosignojn komence kaj fine.</p>

<p>La sola afero, kiun oni normale bezonas variigi en tia instrukcio, estas la informo pri kodprezento (signokodo). La ĉi-antaŭa ekzemplo indikas, ke la dokumento estas kodita laŭ Latino 3 (“iso-8859-3”). En HTML oni indikas (laŭbezone) signokodon per <code>meta</code>-elemento. Se oni volas, ke XHTML-paĝo funkciu ankaŭ en malnovaj HTML-legiloj, oni povas inkluzivi informon pri la signokodo kaj en XML-deklaro, kaj en <code>meta</code>-elemento. La du deklaroj kompreneble diru la samon.</p>

<p>Tamen ne nepre necesas uzi XML-deklaron. Se oni uzas iun el la du <strong>bazaj</strong> signokodoj kaj kodprezentoj de XML, nome UTF-8 kaj UTF-16 (ambaŭ prezentas Unikodon), oni ne bezonas tion mencii. Tiam oni povas tute forlasi la XML-deklaron.</p>

<p>La XHTML-normo admonas uzi XML-deklaron en ĉiu XHTML-dokumento, sed ne rekte devigas tion. Tio estas feliĉa, ĉar tia deklaro komence de TTT-paĝo povas konfuzi iujn malnovajn HTML-legilojn, kiuj bedaŭrindege <strong>montras</strong> la tutan deklaron videble aŭ alimaniere konfuziĝas. Se oni volas nepre eviti tion, oni uzu la kodprezenton UTF-8 (UTF-16 estas komprenata de nur la plej modernaj legiloj), kaj forlasu la XML-deklaron. Alia solvo, tre rekomendinda, estas zorgi, ke la servilo, kiu sendas la dokumenton, anoncas la uzatan signokodon en la http-ĉapo (sendata tuj antaŭ la dokumento). Se la servilo tion bonorde faras, oni rajtas uzi ĉiun ajn signokodon, kaj tamen forlasi la XML-deklaron.</p>

<p>Notindas, ke dokumento, en kiu la kodo konsistas nur el Askiaj signoj, validas kiel UTF-8-a (Esperantajn literojn oni tiam skribu per numeraj referencoj). Se oni volas uzi Latinon 3 en XHTML-dokumento, oni devas inkluzivi XML-deklaron aŭ zorgi, ke la servilo anoncas en la http-ĉapo, ke la dokumento uzas Latinon 3 (ĉiuokaze estas rekomendinde, ke la servilo ĉiam tiel anoncu la uzatan signokodon). Legu pli pri Unikodo kaj Latino 3 en <a href="../signokodoj/index.html">miaj paĝoj pri signokodoj</a>, kaj en <a href="../index.html">miaj paĝoj pri Esperanto kaj HTML</a>.</p>

</section>

<section class="sek2">

<h3>Deklaro de nomspaco</h3>

<p>Krom la jam menciita deviga deklaro pri dokumentotipo, kiu aperu antaŭ la <code>html</code>-elemento, kaj eventuala XML-deklaro, oni devas inkluzivi ankaŭ deklaron pri t.n. <strong>nomspaco</strong>. Tiu deklaro aperu kiel atributo en la komenca <code>html</code>-marko. Ĝi difinas, ke ĉiuj elementonomoj kaj atributonomoj apartenas al la lingvo XHTML. La nomspaca deklaro aspektu ekzakte jene:</p>

<pre class="kodo"><code>&lt;html xmlns="http://www.w3.org/1999/xhtml"&gt;</code></pre>

<p>Deklaro pri nomspaco povas ŝajni sensenca, sed fariĝos grava kaj sencohava, kiam oni kombinos XHTML-on kun aliaj XML-aj marklingvoj. Nomspacoj estas aparta temo, kiun mi ne traktos ĉi tie.</p>

</section>

<section class="sek2">

<h3>Ekzemplo</h3>

<p>Jen finfine ekzemplo de dokumentokomenco kun ĉiuj diversaj formalaĵoj. Uzu ĝin laŭbezone kiel bazon por viaj dokumentoj.</p>

<pre class="kodo"><code>&lt;?xml version="1.0" encoding="utf-8"?&gt;
&lt;!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd"&gt;
&lt;html xmlns="http://www.w3.org/1999/xhtml"&gt;
&lt;head&gt;
  &lt;title&gt;Ekzemplo&lt;/title&gt;
  &lt;meta http-equiv="Content-Type" content="text/html; 
    charset=utf-8" /&gt;
&lt;/head&gt;
&lt;body&gt;
...</code></pre>

<p>Rimarku, ke la unua linio, <code>&lt;?xml version="1.0" encoding="utf-8"?&gt;</code>, estas forlasebla, ĉar ĝi indikas la kodprezenton UTF-8, kiu estas la implicita kodprezento (apud UTF-16) en XML. Rimarku ankaŭ la finan suprenstrekon (<code>/</code>) en la <code>meta</code>-elemento. Ĝi estos klarigita en la <a href="diferencoj.html">sekva paĝo</a>.</p>

</section>

</section>

<footer class="robots-nocontent" role="contentinfo"><ul><li><span>Laste ŝanĝita: <time datetime="2024-06-21T08:51:57Z">21 Junio 2024 (08:51)</time></span></li><li>URL: https://bertilow.com/html/xhtml/deklaroj.html</li><li><address>Retpoŝto: <span class="retadreso">“bertilow” ĉe “gmail.com”</span></address></li><li id="piedokreakomunajho"><span>Ĉi tiu verko estas disponebla laŭ la permesilo<br><a rel="License" href="https://creativecommons.org/licenses/by-sa/4.0/deed.eo">Atribuite-Samkondiĉe 4.0 Tutmonda (CC BY-SA 4.0)</a><br><a rel="License" href="https://creativecommons.org/licenses/by-sa/4.0/deed.eo"><img alt="" src="../../bildoj/bbildo.png"><img alt="Permesilo Krea Komunaĵo" title="Permesilo Krea Komunaĵo" src="../../bildoj/CC-BY-SA_icon.svg.png"></a></span></li></ul></footer></div></main>

<footer id="signosistemoj"><ul><li><a class="signosistemo aktivasignosistemo">Unikodo</a></li><li><a href="https://h.bertilow.com/html/xhtml/deklaroj.html">H-skribo</a></li><li><a href="https://x.bertilow.com/html/xhtml/deklaroj.html">X-kodo</a></li></ul></footer><!--[if gte IE 9]><!-->
<script src="../../js/js__1718959917.js"></script>
<!--<![endif]-->
</body>
</html>