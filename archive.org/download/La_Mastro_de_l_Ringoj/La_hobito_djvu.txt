
Ĵ*R.R. Tblkicn 

U HOBITO 

aŭ 

fien kaj reen 















John Ronald Reuel Tolkien 
La hobito 



Norde irovf^as Teraj Monfoj 
iie esfas Daino 



Okddenio irovi^as Mornarbaro 








rK-HmTp= 

tiMummt 


Jen rakonto pri epoko pasinta jam de longe. Tiam la lingvoj 
kaj literoj estis tre malsimilaj al tiuj de hodiaux. Mi 
esperantigis ilin kiel eble plej bone. Tamen, oni devus noti 
du punktojn. 

1) La vorto gnomo estas uzata anstataux nano, kiam temas 
gxuste pri la antikva popolo deTorino Kverkasxildo kaj ties 
kunuloj. 

2) Orko ne havas rilaton kun la Esperanta vorto. Mi uzas gxin 
malofte, sed kiam gxi aperas, gxi estas tradukita per 
gobleno — aux hxobgobleno, kiam mi celas la pli grandajn 
goblenojn, Orko estas nomo siatempe uzata de hobitoj por 
tiuj kreitajxoj, kaj gxi rilatas nek al la dio de Infero, nek al 
delfeneca marbesto, kiel oni indikas en niaj vortaroj. 

La runoj estis antikvaj literoj. Oni kutime uzis ilin por gravuri 
lignon, sxtonon aux metalon, kaj tial ili estis maldikaj kaj 
angulaj. Dum la epoko de nia rakonto nur la gnomoj uzis ilin, 
precipe por privata aux sekreta skribado. Oni reprezentas 
iliajn literojn cxi tie per anglosaksaj runoj, kiujn nun konas 
malmulte da homoj. Se oni komparas la runojn sur la mapo 
deTroro kun la transskribo en modernaj literoj, oni povos 
malkovri la abocon de la runoj, kaj legi la runan titolon cxi- 
supre. Sur la mapo estas skribitaj cxiuj runoj por la romana 
alfabeto, krom ^ por C. Ne ekzistis runoj por Q (uzu r) aux X 
(se oni dezirus cxapelitan literon, oni rajtus uzi la gnoman 
runon x). 

Same, la runoj por I kaj U egalasj kaj V. Estas notinde 
tamen, ke kelkaj unustaraj runoj reprezentas diversajn 
nacilingvajn sonojn, ekzemple 1 — th, K — cx, — jx, T — ux. 



La sekreta pordo havis la gravurajxon P — H. Je unu flanko 
mano indikis gxin, kaj sube estis skribite: 


La du lastaj runoj estas la nomliteroj de Troro kaj Traino. Kaj 
la lunrunoj legitaj de Elrondo tekstis jene: 


M'HKfcifr'rr'rrHtr'rNMFHM'r'HNfHK5?RF?wrFH'HKferr-/rrHir 

tfcMH. 


Sur la mapo runoj ankaux indikas la kompasdirektojn, kun 
oriento supre. Kiel kutime sur la gnomaj mapoj, oni legas 
dekstrume: Or(ienten), S(uden), Ok(cidenten), N(orden). 



1. Neatendita festo 


En truo en tero vivis hobito. Ne acxa, malpura, malseka truo 
plena je vermstumpoj kaj sxlima odoro; nek seka, dezerta, 
sabla truo sen sidlokoj aux mangxajxoj. GXi estis hobitotruo, 
kaj tio signifas komforton. GXia pordo estis perfekte ronda 
kiel luko, verde farbita, kun brila flava latuna anso fiksita cxe 
r centro. La pordo kondukis al vestiblo tub-forma, kiel largxa 
tunelo: tre komforta, senfuma lignopanela tunelo, kahelita 
kaj tapisxita cxe 1' planko, meblita pervaksitaj segxoj, kaj 
kun amaso da hokoj porcxapeloj kaj manteloj — la hobito 
tre sxatis gastigi. La tunelo serpentumis plu, sed iom 
nerekte, en la flankon de 1' monteto — la Monteto, kiel nomis 
gxin cxiuj logxantoj en la multmejla cxirkauxajxo — kaj de 
ekstere vidigxis multaj etaj rondpordoj, komence cxe unu 
flanko, kaj poste cxe la alia. La hobito ne bezonis grimpi 
sxtuparon: dormocxambroj, bancxambroj, keloj, provizejoj 
(multe da), vestejoj (cxe li, kompletaj cxambroj estis 
destinitaj al vestoj), kuirejoj, mangxejoj... cxiuj estis 
sametagxaj, kaj ecx en la sama koridoro. La plej bonaj 
cxambroj trovigxis maldekstre (de la enirejo), cxar nur tiuj 
havis fenestrojn, kiuj estis rondaj kaj profundaj, kaj ili 
rigardis al la gxardeno kaj poste al gresejo etendigxinta gxis 
la rivero. 

CXi tiu hobito estis suficxe prospera, kaj li nomigxis Baginzo. 
La Baginzoj logxis apud la Monteto jam de neimageble 
longe, kaj oni taksis ilin respektindaj, ne nur cxar multaj el ili 
estis ricxaj, sed ankaux cxar ili ne spertis aventurojn kaj faris 
nenion neatenditan, kaj cxar oni povis diveni la opinion de 
ajna Baginzo pri iu ajn temo sen la peno rekte demandi lin 
pri gxi. CXi tiu rakonto temas pri Baginzo kiu tamen spertis 
aventuron, kaj malkovris, ke li faris kaj diris aferojn tute ne 
atenditajn. Li eble perdis la respekton de la najbaroj, sed li 
gajnis... nu vi vidos, cxu li gajnisfine ion ajn. 



La patrino de nia hobito... Cetere, kio estas hobito? Mi 
supozas ke hodiaux la hobitoj bezonas priskribon, cxar ili 
igxis maloftaj kaj nun timas Grandulojn, kiel ili nomas nin. Ili 
estas (aux estis] popolo de etuloj, je duono de nia alteco, pli 
malgrandaj ol barbaj gnomoj. La hobitoj estas senbarbaj. Ili 
havas preskaux nenion magian, krom la cxiutaga rimedo sin 
kasxi silente kaj rapide, kiam grandaj stultuloj kiel vi kaj mi 
cxirkauxstumblas, bruegante kiel elefantoj, auxdataj de ili 
longe for. Ili estas dikventraj, emas vestigxi tre hele (cxefe. 
per verdo kaj flavo), ne portas sxuojn, cxar sur iliaj piedoj 
kreskas nature ledaj plandoj kaj dikaj varmaj brunaj 
piedharoj — kiuj aspektas kiel ilia hararo (kutime bukla). Ili 
havas longajn lertajn fingrojn, bonkorajn vizagxojn, kaj 
eksplodas per sulkoplenaj ridegoj — cxefe post la 
vespermangxo, kiun ili gxuas du fojojn tage se tio eblas. Nu 
vi jam scias suficxe... Kiel mi ekrakontis, la patrino de tiu cxi 
hobito nomigxis Beladona Tjuko, unu el la tri mirindaj filinoj 
de I' Maljuna Tjuko, la superulo de 1' hobitoj, kiuj logxis trans 
la Akvo — rivereto kiu fluis malsupre de I' Monteto. Oni ofte 
diris cxe aliaj familioj, ke antaux longa tempo unu el la 
praTjukoj nepre havigis al si elfan edzinon. Tio absurdas, 
kompreneble, sed tamen io cxe ili ne estis tute hobita, kaj 
foje anoj de la Tjuka familio ekiris aventuri. Ili kasxe kaj 
subite malaperis, pri kio la tuta familio silentis; sed la fakto 
estas ke la Tjukoj ne estis same respektataj kiel la Baginzoj, 
kvankam ili estis sendube pli ricxaj. 

Sed Beladona Tjuko ja ne spertis aventurojn post kiam sxi 
edzinigxis kun Bungo Baginzo. Bungo — la patro de Bilbo 
— konstruis porsxi (kaj parte persxia mono) la plej luksan 
hobitotruon, kiun oni povus trovi sub la Monteto, aux post la 
Montejto, aux ecx trans la Akvo, kaj tie ili restis gxis la fino 
de siaj tagoj. Tamen, ja estas eble ke Bilbo, sxia ununura filo, 
malgraux tio ke li aspektis kaj kondutis kvazaux kopio de sia 
solida kaj komfortuma patro, heredis strangan karakteran 
econ el la Tjuka flanko, kaj tiu eco prokrastis sian aperon 



gxis certa momento. Tiu momento ne venis, antaux ol Bilbo 
Baginzo estis plene matura, je sia kvindeka jaro, kiam li jam 
logxadis belan hobitotruon konstruitan de sia patro, kiun por 
vi mi jxus priskribis, kaj gxis kiam li sxajne establigxis finfine 
kaj definitive. 

Tute hazarde unu matenon en tiu fora tempo, kiam en la 
mondo estis trankvile, kiam estis malpli brue kaj pli verde, 
kaj kiam la hobitoj pli oftis kaj prosperis, dum Bilbo Baginzo 
staris apud sia pordo post matenmangxo, fumante pipegon 
el ligno, kiu preskaux tusxis liajn lansxtofajn (kaj nete 
kombitajn) piedojn — al li venis Gandalfo. Gandalfo! Se vi 
auxdus pri li almenaux kvaronon el tio, kion mi auxdis — kaj 
mi auxdis nur tre malmulte el tio, kio auxdindas — vi devus 
antauxgxui mirindan rakonton. Lia vojiro supersxutis 
rakontojn kaj legendojn en la plej eksterordinara maniero. Li 
ne vizitis la Monteton jam de jaroj, fakte depost la morto de 
sia amiko Maljuna Tjuko, kaj la hobitoj preskau^ forgesis lian 
aspekton. Li havis aferojn fore de la Monteto kaj la Akvo, jam 
de kiam ili cxiuj estis etaj hobit-knaboj kaj hobit-knabinoj. 

Tiumatene la nesuspektanta Bilbo vidis nur maljunulon kun 
bastono. Li havis altpintan bluan cxapelon, longan grizan 
mantelon, argxentan skarpon, kiun kovris lia longa blanka 
barbo pendanta gxis la zono, kaj grandegajn nigrajn botojn. 

— Bonan matenon! — diris Bilbo, kaj tion li celis. La suno 
brilis, kaj la herbo tre verdis. Sed Gandalfo rigardis lin de 
sub longaj tufaj brovoj, kiuj preterpasis la randon de lia 
ombra cxapelo. 

— Kion vi celas? — li diris. — CXu vi deziras al mi bonan 
matenon, aux vi trovas la matenon bona, cxu mi konsentas 
aux ne, aux vi fartas bone cxi tiun matenon, aux estas 
mateno, kiam indas bone farti? 



— CXion samtempe! — diris Bilbo — Kaj cetere ni havas 
bonan matenon por fumi pipon da tabako eksterdome. Se vi 
kunportis pipon, sidigxu kaj prenu do iom da mia tabako! Ne 
urgxas, restas la tuta tago! 

Kaj Bilbo sidigxis sur segxo apud sia pordo, krucis la krurojn, 
kaj elblovis belan ringon da griza fumo, kiu supersxvebis en 
la aeron sen disigxi, transflosante la Monteton. 

— Tre bele! — diris Gandalfo — Sed cxi-matene mi ne havas 
tempon porelblovi fumoringojn. Mi sercxas iun, kiu 
partoprenos aventuron, kiun mi organizas, kaj estas tre 
malfacile trovi iun. 

— Nepre ne en nia regiono! Ni estas simpla gento, kaj al mi 
mem ne utilas aventuroj. Acxaj, konsternaj, nekomfortaj 
aferoj! Oni riskas malfrui vespermangxon! Mi ecx ne imagus 
kiel oni gxuas ilin, — diris nia sinjoro Baginzo, sxovante sian 
dikfingron sub la sxelkon, kaj denove elblovante ankoraux 
pli grandan fumoringon. Li prenis siajn matenajn leterojn, 
kaj eklegis sxajnigante ne plu rimarki la maljunulon. Li jam 
decidis, ke tiu vere ne estas tauxga persono, kaj ke li prefere 
foriru. Sed la maljunulo ne foriris. Li restis apoge de sia 
bastono, fikse rigardante la hobiton sen paroli, gxis kiam 
Bilbo igxis malkvieta kaj ecx kolera. 

— Bonan matenon! — li diris fine. — Ni cxi tie ne deziras 
aventurojn, dankon! Vi eble provu sercxi post la Monteto aux 
trans la Akvo. — Tiel li volis diri, ke la konversacio estas 
finita. 

— Kiom da sencoj havas via esprimo “Bonan Matenon”! 

— diris Gandalfo. — Nun vi diras tion por forigi min, celante 
ke estos bone nur kiam mi estos for. 

— Certe ne, certe ne, estimata sinjoro. Mi ja konas vian 
nomon, cxu ne? 



— Jes ja, estimata sinjoro. Mi konas la vian, sinjoro Bilbo 
Baginzo. Kaj vi ja konas la mian, kvankam vi ne memoras ke 
gxi apartenas al mi. Mi estas Gandalfo, kaj Gandalfo estas 
mi! Mi ne imagis, ke mi vivis tiel longe, por ke filo de 
Beladona Tjuko forsalutu min, kvazaux mi kolportus 
butonojn cxe 1' pordo! 

— Gandalfo, Gandalfo! CXiele! CXu tiu vaganta sorcxisto, 
kiu donacis al la Maljuna Tjuko paron da magiaj 
juvelbutonoj, kiuj fermigxis senpere kaj malfermigxis nur je 
lia komando? CXu la ulo, kiu rakontis mirindajn fabelojn dum 
festoj pri drakoj, kaj goblenoj, kaj gigantoj, kaj liberigo de 
princinoj, kaj neatendita bonsxanco de idoj de vidvinoj? CXu 
la viro, kiu fabrikis tiel belajn artfajrajxojn! Mi memoras 
tiujn! La Maljuna Tjuko mendis ilin por la Somermeza 
Vespero. Grandioze! Ili supreniris kiel liliegoj, lupfauxkaj 
antirinoj kaj fajrocitizoj, sxvebante en la areo dum la tuta 
vespero. 

Vi sendube rimarkis ke sinjoro Baginzo ne estis tiel 
senpoezia, kiel li emis pensi, kaj ke li ankaux tre sxatis 
florojn. 

— Bona cxielo! — li dauxrigis. — Tiu Gandalfo kiu igis, ke 
tiom da kvietaj personoj ekiru en la naturon porfrenezaj 
aventuroj. Porgrimpi arbojn, viziti elfojn, veli sxipe al foraj 
strandoj! CXielego, la vivo estis tiel interes... mi volas diri, 
ke en la pasinteco vi tiom perturbis niajn kutimojn. Mi petas 
vian pardonon, sed mi tute ne sciis ke vi ankoraux praktikas. 

— Kion mi do faru? — diris la sorcxisto. — CXiuokaze, mi 
kontentas ke vi memoras ion pri mi. Vi almenaux gxentile 
memoras miajn artfajrajxojn, kaj tio ankoraux estas esperiga. 
Pro la memoro de via avo Tjuko, kaj de kompatinda 
Beladona, mi certe donos al vi tion, kion vi petis. 



— Mi pardonpetas, sed mi nenion petis! 


— Jes ja! Dufoje. Mian pardonon. Mi donas gxin al vi. Fakte, 
mi intencas sendi vin al tiu aventuro. Tio amuzos min, kaj 
igos vin pli sana — kaj ankaux pli bonhava, versxajne, se iel 
vi travivos gxin. 

— Pardonon! Mi ne volas aventurojn, dankon. Ne hodiaux. 
Bonan matenon! Sed bonvolu do veni iam portemangxi 

— iam ajn! Kial ne morgaux? Jes, venu morgaux, gxis revido! 

La hobito turnis sin, kuretis post sian rondan verdan pordon, 
kaj fermis gxin kiel eble plej rapide, penante montrigxi ne 
tro malgxentila. CXar sorcxistoj estas sorcxistoj, malgraux 
cxio. 

— Kial do mi nesingarde invitis lin temangxi? — li diris al si, 
enirante la provizejon. Li jam matenmangxis, sed sxajnis al li 
sane, post tia granda timo, ke li trinku ion kaj mangxu unu- 
du kukojn. 

Tiutempe Gandalfo ankoraux staris antaux lia pordo, ridante 
longe sed silente. Poste li proksimigxis kaj per pinto de sia 
bastono gravuris strangan simbolon sur la bela verda 
antauxa pordo de la hobito. Poste li formarsxis, dum Bilbo 
formangxis sian duan kukon, pensante ke li sciis bone eviti 
aventurojn. 

La sekvan tagon li preskaux forgesis Gandalfon. Li ne bone 
memoris aferojn, krom se li notis ilin en sia agendo por 
Rendevuoj tiele: “Gandalfo, Temangxo, Merkredon.” Sed 
hieraux li estis tro konfuzita porfari tion. 

Antaux la temangxa horo sonoregis la antauxporda sonorilo, 
kaj li subite rememoris! Li kuris porvarmigi la akvujon, 
preparis duan tason, subtason, plian kukon, kaj kuris porden. 



“Mi pardonpetas pro la atendigo!” — li pretis diri, sed li vidis 
ke tie estis tute ne Gandalfo. Trovigxis gnomo, kun la barbo 
sxovita en oran zonon, kun la brilegaj okuloj sub ombre 
verda kapucxo. Tuj kiam malfermigxis la pordo, li pusxe 
eniris, kvazaux li estus atendata. Li pendigis sian mantelon 
sur la plej proksiman hokon kaj profunde riverencis: 

— Dvalino, je via servo! 

— Bilbo Baginzo, je la via! — diris la hobito, tro surprizita por 
starigi tujajn demandojn. Kiam la posta silento igxis tro 
malkomforta, li aldonis: — Mi estas trinkonta teon, bonvolu 
veni kaj kuntrinki. — lom peza parolmaniero, sed li estis 
sincera. Cetere, kion vi farus se neinvitita gnomo venus 
pendigi siajn vestojn en via enirejo sen klarigoj? 

Ili ne cxetablis longe, fakte ili jxus komencis la trian kukon, 
kiam sonoris ecx pli lauxte. 

— Pardonu, — diris la hobito, kaj ekiris al la pordo. 

“Jen vi alvenis, finfine!” — li dirus al Gandalfo cxi-foje, sed 
ne Gandalfo trovigxis. Anstataux li staris sur la sxtupo tre 
maljunaspekta gnomo kun blanka barbo, kaj skarlata 
kapucxo; ankaux li ensaltistuj, kvazaux invitito, kiam la 
pordo estis malfermita. 

— Mi vidas, ke iii jam alvenas, — li diris kiam li ekvidis la 
pendantan verdan kapucxon de Dvalino. 

Li pendigis la sian, kiu estis rugxkolora, apude. 

— Balino, je via servo! — li diris, tenante la manon sur la 
brusto. 


— Dankon! — anhelis Bilbo. 



Ne estis la gxusta esprimo, tamen “ili jam alvenas” perturbis 
lin. Li sxatis gastigi, sed li ankaux sxatis antauxkoni la 
gastojn, kaj li preferis propravole ilin inviti. Venis la terura 
ideo, ke baldaux mankos kukoj, kaj tiuokaze — li konis siajn 
devojn de la gastiganto, kaj li obeus ilin malgraux la gxeno 

— li devos mem rezigni pri mangxado. 

— Venu, venu, kaj kuntrinku teon, — li sukcesis diri post 
profunda enspiro. 

— lom da biero pli tauxgus al mi, se estas al vi egale, kara 
sinjoro, — diris Balino kun la blanka barbo, — kaj ne tro 
gxenus min kuko, grenumita kuko, se vi havas iom. 

— Multe da, — la hobito auxdis sin diri, kaj li sentis sin 
ankaux forkuri al la kelo por plenigi krucxon da biero, kaj 
poste al la provizejo por preni du bele rondajn grenkukojn, 
kiujn li jxus bakis dum la posttagmezo por sia post- 
vespermangxa mangxeto. 

Kiam li revenis, Balino kaj Dvalino cxetable parolis kiel bonaj 
amikoj — fakte ili estis fratoj. Bilbo surtabligis la bieron kaj 
kukojn antaux ili, kiam lauxte sonoris kaj resonoradis. 

“Certe Gandalfo nun “elvenis, — li pensis anhelante gxis la 
fino de la koridoro. Sed ne. Jen du novaj gnomoj, ambaux 
kun bluaj kapucxoj, argxentaj zonoj, kaj flavaj barboj, kaj 
ambaux portis sakojn kun laboriloj kaj fosilon. Ili ensaltetis 
tuj, kiam malfermigxis la pordo, kaj Bilbo ecx ne surprizigxis. 

— Kiel mi servu vin, karaj gnomoj? — li diris. 

— Kilio je via servo! — diris unu. 

— Kaj Filio! — aldonis la alia, kaj ili riverencis, majeste 
forsvingante siajn kapucxojn. 



— Je la viaj, kaj je tiu de viaj familioj! — respondis Bilbo, 
memorante la formulon cxi-foje. 

— Dvalino kaj Balino jam estas, mi vidas, — diris Kilio. — Ni 
iru al la amaso. 

“Amaso! — ekpensis Bilbo, — tio ne sxajnas al mi placxa. Mi 
devas nepre sidigxi por momento kaj revigligxi, kaj trinki 
ion”. Li nur guteton trinkis — en angulo, dum la kvar gnomoj 
cxirkauxtablis kaj parolis pri minejoj, oro, goblenaj gxenoj, 
drakaj damagxoj, kaj pri multaj aliaj aferoj, kiujn li ne 
komprenis, kaj ja ne volis kompreni, cxar ili sxajnis troe 
aventuraj — kiam, dinga-donga-lango-dango, lia sonorilo 
resonis, kvazaux malica hobitido klopodus fortiri la tenilon. 

— lu sonorilas cxe 1' pordo, — li diris, palpebrumante. 

— Jes, kvar, mi konjektas laux la sono, — diris Filio. — Krome, 
ni vidis ilin iri malproksime post ni. 

La kompatinda hobiteto sidigxis en la vestiblo, kaj 
kunpremis la kapon per la manoj, demandante al si, kio 
okazis, ja okazas, baldaux okazos, kaj cxu ili restos 
vespennangxi. Tiam resonoris plej lauxte, kaj li devis kuri al 
la pordo. Temis ne pri kvar, sed pri kvin! Unu plia gnomo 
aldonigxis, dum li hezitadis malantaux la pordo. Li apenaux 
finturnis la anson, antaux ol ili envenis, riverencis kaj salutis 
“Je via servo” unu post la aliaj. Dorio, Norio, Orio, Oino kaj 
Gloino ili nomigxis; kaj baldaux pendis sur la hokoj du 
kapucxoj purpuraj, unu griza, unu bruna kaj unu blanka 
kapucxo; kaj jen ili formarsxis, kun largxaj manoj sub oraj 
kaj argxentaj zonoj, por renkonti la aliajn. Jam farigxis 
preskaux amaso. luj mendis bieron, aliaj porteron, kaj unu 
kafon, kaj cxiuj mendis kukojn, tiel ke la hobito estis tre 
okupita dum longa tempo. 



Granda krucxo da kafo jam estis en la kameno, la grenumitaj 
kukoj jam estis formangxitaj, kaj la gnomoj jxus ekmangxis 
la buteritajn skonojn[l], kiam auxdigxis lauxta frapo. Ne 
sonorado, sed forta frap-frapado cxe la bele verda pordo de 
la hobito. lu frapegis per bastono! 

Bilbo kolerege hastis laux la koridoro tre konfuzita kaj 
konsternita — estis la plej gxena merkredo, kiun li iam ajn 
spertis. Li sxire malfermis la pordon, kaj jen ili cxiuj enfalis, 
unu sur la aliajn. Pliaj gnomoj, ankoraux kvar! Kaj post ili 
trovigxis Gandalfo, apoganta sin je sia bastono kaj ridanta. 

Li ja vere faris kavon sur la bela verda pordo, kaj cetere li 
ankaux forbatis la sekretan signon, kiun li faris hieraux 
matene. 

— Atentu, atentu, — li diris. — Ne estas via maniero, Bilbo, 
atendigi homojn cxe I' sojlo, kaj poste malfermi la pordon 
kiel sxtoppafilon! Mi prezentu Bifuron, Bofuron, Bomburon, 
kaj precipe Torinon! 

— Je via servo, — diris Bifuro, Bofuro kaj Bomburo, starantaj 
vice. Poste ili pendigis du flavajn kapucxojn, unu palverdan 
kaj unu lazuran kapucxon kun longa argxenta kvasto. Tiu 
lasta apartenis al Torino, tre grava gnomo, efektive, la 
granda Torino Kverkasxildo mem, al kiu tute ne placxis 
terenfali sur la piedmaton de Bilbo, sube de Bifuro, 

Bofuro kaj Bomburo. Krome, Bomburo estis ege grasa kaj 
peza. Torino ja estis tre fiera, kaj nenion diris pri servo; sed 
Bilbo tiel petis pardonon, ke fine li gruntis “ne gravas” kaj 
cxesis sombre mieni. 

— Nun, cxiuj ni estas cxi tie! — diris Gandalfo, vidante sur la 
hokoj la linion de dek tri kapucxoj, kiuj estis krome la plej 
bonaj demeteblaj kapucxoj destinataj al festoj, kaj sian 
cxapelon. — Bela renkontigxo! Mi esperas, ke restas io por 


mangxi kaj trinki por la malfruintoj. Kion? Teon? Ne, dankon! 
Glaseton da rugxa vino, por mi, mi petas. 

— Ankaux por mi, — diris Torino. 

— Kaj framb-marmeladon, kaj pomtorton, — diris Bifuro. 

— Kaj sek-fruktajn tortetojn, kaj fromagxon, — diris Bofuro. 

— Kaj pork-pastecxon, kaj saladon, — diris Bomburo. 

— Kaj pli da kukoj, kaj da biero, kaj da kafo, se estas egale al 
vi, — kriis la aliaj gnomoj de malantaux la pordo. 

— Kuiru kelkajn ovojn, jen bravulo! — postkriis Gandalfo, 
dum la hobito forstamfis al la provizejo. — Kaj ne forgesu la 
malvarman kokidajxon kaj peklitajn kukumetojn. 

“Kvazaux li scius, kion mi scias pri la enhavo de miaj 
provizejoj!” — pensis sinjoro Baginzo, kiu konsternite 
demandis sin, cxu aventuracxo alvenis gxuste cxi tien, en 
lian domon. Post kiam li kunigis la botelojn, telerojn, 
trancxilojn, forkojn kaj aliajn ajxojn surgrandajn pletojn, li 
igxis tre varma, rugxmiena, kaj gxenita. 

— Estu konfuzitaj kaj damnitaj tiuj gnomoj, — li vocxis. 

— Kial ili ne helpas min! 

Sed jen! Staris Balino kaj Dvalino cxe la pordo de 1' kuirejo, 
kaj malantauxe Filio kaj Kilio, kaj antaux ol li povis ecx diri 
“trancxilo'', ili metis la pletojn kaj du tabletojn en la salonon 
kaj pretigis cxion. 

Gandalfo havis la cxefan sidlokon, kun la dek tri gnomoj 
cxirkauxe, kaj Bilbo sidis sur tabureto cxe la kameno, 
mordetante biskviton — lia malsatojam malaperis 

— sxajnigante, ke cxio estas en ordo, kaj entute ne temas pri 



aventuro. La gnomoj ade mangxis, ade parolis, kaj pasis 
horoj. Finfine, ili forpusxis siajn segxojn, kaj Bilbo ekhastis 
por kunigi la telerojn kaj glasojn. 

— Mi supozas ke vi restos vespermangxi? — li diris, per sia 
plej gxentila kaj neurgxa maniero. 

— Kompreneble! — dirisTorino, — Kaj poste. Ni ne arangxos 
la aferon gxis malfrue, kaj devos antauxe gxui muzikon. Ek 
al la ordigo! 

Je tio la dek du gnomoj — sed ne Torino, kiu estis tro grava 
kaj plu parolis kun Gandalfo — ekstaris, kaj stakigis cxion 
alte. Kaj ili foriris, ne atendinte pletojn, jxonglante per unu 
mano stakojn da teleroj kun botelo supre, dum la hobito 
postkuris ilin preskaux pepante pro timo: “Atentu, mi petas” 
kaj “Bonvolu ne gxeni vin, mi mem povas”. Sed la gnomoj 
nur ekkantis: 

La glasojn dissplitu, fendigxu la vazoj! 

Trancxilojn difektu, kurbigu la forkojn! 

CXar Bilbon cxagrenas tiaj okazoj — 
frakasu botelojn, brulumu la korkojn! 

Trancxu la tukon, la grason surtretu! 

Versxu la lakton jam provizoj-planke! 

Sur maton dormcxambran ostaron demetu! 

La pordojn makulu pervin' cxiuflanke! 

En akvon bolantan mergegu fajencojn; 
ilin perstango pistadu skrupule; 
se iuj cxefine rezistis 1' atencojn, 
ilin tra 1' halo jxetegu disrule! 

CXar Bilbon cxagrenas tiaj okazoj, 
zorge, tre zorge traktu pri I' vazoj. 

Kaj kompreneble, ili nefaristiujn fiajxojn, kaj cxion netigis 
kaj ordigis fulmorapide, dum la hobito rondiris en la centro 



de la kuirejo, klopodante kontroli, kion ili faris. Poste ili 
revenis kaj trovis Torinon fumi pipon kun la piedoj sur la 
fendro. Li elblovis grandegajn fumoringojn, kiuj iris tien, kien 
li ordonis — supren en la kamentubon, malantaux la 
horlogxon sur la kamenbreto, sub la tablon, aux cirkle sub la 
plafono; sed kien ajn ili iris, iii ne suficxe rapidis por eviti 
Gandalfon. Hop! Li sendis malpli grandan fumringon el sia 
mallonga argila pipo gxuste tra la ringoj de Torino. Tiam la 
fumringo de Gandalfo verdigxis kaj revenis sxvebi super la 
kapo de I' sorcxisto. CXirkaux li jam estis nubo da ili, kaj en 
la ombra lumo li aspektis stranga kaj magieca. Bilbo staris 
fikse, kaj rigardis, cxar li sxatis fumringumi, kaj li rugxigxis, 
rememorante, kiom fiera li estis hieraux matene pri la 
fumringoj, kiujn li blovis en la venton trans la Monteton. 

— Nun, ek al la muziko! — diris Torino. — Alportu la 
muzikilojn! 

Kilio kaj Filio hastis al siaj sakoj kaj alportis etajn violonojn, 
Dorio, Norio kaj Orio prenis flutojn el siaj jakoj, Bomburo 
havigis al si tamburon el la vestiblo. Anl<aux Bifuro kaj 
Bofuro eliris kaj revenis kun klarnetoj, kiujn ili estis lasintaj 
en la bastonujo. Dvalino kaj Balino diris: 

— Pardonu, sed ni lasis la niajn antaux la pordo. 

— Alportu ankaux la mian, — diris Torino. 

Ili revenis kun vjoloj, tiel grandaj kiel ili, kaj kun la harpo de 
Torino, pakita en verda tolo. GXi estis bela, ora harpo, kaj 
kiam Torino gxin plukis, la muziko tuj komencigxis, tiel 
subite kaj dolcxe, ke Bilbo forgesis cxion, kaj forportigxis en 
ombrajn landojn sub fremdaj lunoj, for de la Akvo, kaj tre 
longe for de sia hobitotruo sub la Monteto. 

La mallumo envenis la cxambron tra la fenestreto, kiu estis 
sur la flanko de la Monteta deklivo; la fajro flagretis — estis 



aprilo — kaj ili plu ludis, dum la ombro de 1' Gandalfa barbo 
svingigxis sur la muro. 

La mallumo plenigis la tutan cxambron, la fajro formortis, la 
ombroj forpasis, kaj ili ankoraux ludadis. Kaj subite, unu post 
la alia, ili ekkantis, samtempe kun la ludado, cxantante la 
gorgxprofundajn kanzonojn de la antikvaj gnomoj el la 
profundaj hejmoj. Jen fragmento de ilia kanto, se gxi povas 
simili ilian kanton sen ilia muziko: 

Transmonten en nebulo frida 
al kavernar' profunde sida 
ni devas for je la tagauxror' 
cele al pala or' sorcxita. 

Pragnomoj sorcxis plej fortike 
dum gongis martelbat' efike 
cxe I' fundoj kasxaj de 1' tenebrajxoj 
en kavaj haloj suberike. 

Porelfaj princoj, regxoj avaj, 
oron el amasegoj ravaj 
ili adaptis, kaj lumon kaptis 
kasxotan en teniloj glavaj. 

Argxentkolcxenojn ili ligis 
el floraj steloj, surkronigis 
la drakofajron, kaj lum-emajlon 
de sun' kaj lun' al drat' aplikis. 

Transmonten en nebulo frida 
al kavernar' profunde sida 
ni devas for je la tagauxror' 
plene al pala or' sorcxita. 

Porsi pokalojn ili muldis 
kaj orajn harpojn; tie multis 
kantad' belsona en lok' sennoma: 
tion nek elf nek hom' auxskultis. 

La pinoj sur altajx' turbulis, 
la ventoj en la nokt' ululis; 



la fajro rugxa disflamis mugxa; 
la arboj torcxe lumorbrulis. 

Sonoris sonoriloj vale 
kaj supren gapis homoj pale; 
kolero draka, feroc-ataka, 
detruis domojn, turojn fale. 

La monto fumis sub la luno; 
la gnomoj pro cxi misfortuno 
forfugxis el la minaco pela 
de lia pasxo, sub la luno. 

Transmonten en nebulo frida 
al kavernar' profunde sida 
ni devas for je la tagauxror' 
survoj' al reakir' abunda! 

Kaj dum ilia kantado, la hobito spertis la amon al belajxoj 
faritaj per mano, ruzo kaj magio, amon ferocan kaj jxaluzan, 
la deziron de gnomaj koroj. Kaj io Tjuka ekscitis lin, kaj li 
volis ekvidi la montegojn, kaj auxdi la pinojn kaj la 
akvofalojn, kaj esplori la kavernarojn, kaj porti glavon 
anstataux promenbastonon. Li rigardis el la fenestro. La 
steloj aperis sur malluma cxielo super la arboj. Li pripensis la 
gnomajn juvelojn brilantajn en la ombraj kavernoj. Subite en 
la arbaro trans la Akvo flamo flagris— supozeble iu 
ekbruligis lignofajron — kaj li ekpensis pri la entrudo de 
rabemaj drakoj sur la Monteto, perflame ekbruligantaj gxin. 

Li tremetis kaj tuj refarigxis simpla sinjoro Baginzo de Bag- 
Endo en Submonteto. 

Li sxanceligxe starigxis. Li duonintencis sercxi lampon, kaj 
pli ol duone intencis kasxi sin malantaux la kelajn bierujojn 
kaj ne reveni, antaux ol cxiuj gnomoj foriros. Li tuj trovis ke 
la muziko kaj kantado jam haltis, kaj ke ili cxiuj gvatis lin per 
la okuloj brilantaj en la mallumo. 



— Kien vi iras? — dirisTorino pervocxo, kiu versxajne 
auxdigis, ke li divenis la du duonojn de la hobita spirito. 

— Kial ne iom da lumo? — diris Bilbo, bedauxresprime. 

— Al ni placxas la ombroj, — diris cxiuj gnomoj.— Decas 
ombro por afero sombra! Kaj restas multaj horoj antaux la 
tagauxror'. 

— Kompreneble! — diris Bilbo kaj sidigxis haste. Li maltrafis 
la tabureton kaj sidigxis sur la fendron, faliginte la 
fajrostangon kaj la sxovelilon. 

— CXit! — diris Gandalfo. — Torino parolu. Kaj Torino 
komencis tiele: 

— Gandalfo, gnomoj kaj sinjoro Baginzo. Ni estas 
kunvenintaj en la domo de nia amiko kaj kunkonspiranto, tiu 
cxi plej bonega kaj auxdaca hobito — liaj piedfingraj haroj 
neniam forfalu, kaj cxiuj lauxdu lian vinon kaj bieron! 

Li pauxzis por respiri kaj por ke Bilbo gxentile respondu, sed 
la flatoj pretersxutis la kompatindan Bilbon, kiu busxklapis 
proteste pro la etikedo auxdaca kaj ecx pli malbona 
kunkonspiranto, kvankam neniu sono elbusxis, cxar li tre 
konsternigxis. Do Torino dauxrigis: 

— Ni estas kunvenintaj por diskuti niajn planojn, niajn 
artifikojn, metodojn, politikojn kaj rimedojn. Ni baldaux, 
antaux la tagauxror', komencos longan vojagxon, vojagxon 
de kiu iuj el ni, aux cxiuj ni — krom nia amiko kaj konsilanto, 
la ingxenia sorcxisto Gandalfo — eble neniam revenos. 

Temas pri solena momento. Nia celo estas, supozeble, konata 
de ni cxiuj. Por la estimata sinjoro Baginzo, kaj eble por unu- 
du junaj gnomoj — mi eble rajtas mencii Kilion kaj Filion, 
ekzemple — la gxusta situacio indas je mallonga klarigo. 



Tia estis la stilo de Torino. Li estis grava gnomo. Se oni estus 
permesinta al li, li dauxrigus, gxis kiam li haltus porenspiri, 
sen diri ecx unu aferon, kiun oni ne jam scius. Sed li estis 
malgxentile interrompita. La kompatinda Bilbo ne plu povis 
prokrasti. Je eble neniam revenos komencigxis sxiri en li 
krio, kaj baldaux gxi eksplodis, kiel fajfo de lokomotivo el 
tunelo. CXiuj gnomoj eksaltis, renversante la tablon planken. 
Gandalfo bruligis bluan lumon cxe I' pinto de sia magia 
bastono, kaj en gxia blua fajrobrilo oni vidis la kompatindan 
hobiton genui sur la cxekamena mato, tremante kiel 
fandigxanta jxeleo. Li platfalis planken, kriante “fulmotrafita, 
fulmotrafita!” —tio estis la sola parolo, kiun ili povis havigi 
dum longa dauxro. Ili do prenis kaj kusxigis lin flanke de la 
vojo sur sofon en apuda salono, kun trinkajxo cxe I' kubuto, 
kaj revenis al siaj sombraj aferoj. 

— Nervoza ulo,— diris Gandalfo, dum ili residigxis. 

— Malgraux kuriozaj paroksismoj, li estas unu el la plej 
bonaj, unu el la plej bonaj — feroca kiel atakita drako. 

Se iam vi vidus atakitan drakon, vi ekscius, ke tio cxi estis 
nur poezia troigo pri iu ajn hobito, ecx pri la prapraonklo de 
I' Maljuna Tjuko, Bovblekulo, kiu tiom altis (por hobito), ke li 
kapablis rajdi cxevalon. Li sturmis la goblenajn armeojn de 
Monto Gramao dum la Batalo sur Verdkampoj kaj forfrapis la 
kapon de la goblena regxo Golfumbulo per ligna klabo. GXi 
flugis cent jardojn for, kaj falis en kuniklotruon, kaj tiel estis 
samtempe gajnita la batalo kaj inventita la golf-ludo. 

Tamen dume la pli milda posteulo de Bovblekulo revigligxis 
en la salono. Post momento kaj trinko, li sxtelpasxis timeme 
gxis la pordo de la gastocxambro. Jen tio, kion li auxdis. 
Parolis Gloino: 

— Fu! (aux ia grunto plimalpli simila). Li tauxgos, cxu? 
Trankviligas, kiam Gandalfo priparolas la ferocon de tiu 



hobito, sed unu tiaspeca krio dum momento de konsternigxo 
suficxus porveki la drakon kaj ties parencojn, kaj mortigus 
nin cxiujn. Mi opinias, ke li pepis pli timo ol nervoze! Fakte, 
se ne temus pri la surporda signo, mi certus ke ni estus 
venintaj al la malgxusta domo. Kiam mi ekvidis la uleton 
kauxri kaj anheli sur la mato, mi tuj dubis. Li pli similas 
spiciston ol rompsxteliston! 

Tiam sinjoro Baginzo turnis la anson kaj eniris. La Tjuka 
flanko ja gajnis. Li subite kaj firme decidis ne enlitigxi kaj 
matenmangxi, por ke oni konsideru lin feroca. Kaj kio pri 
uleto kaj kauxri sur la mato? Tio preskaux ferocigis lin. 
Multfoje poste la flanko Baginza bedauxris tion, kion li nun 
faris, kaj li diris al si: “Bilbo, vi estis naivulo; vi eniris kaj 
sidigxis gxuste en la kacxon.'' 

— Pardonu min, — li diris, — pro tio, ke mi estas auxdinta la 
vortojn, kiujn vi estis dirantaj. Mi ne sxajnigas, ke mi 
komprenas tion, kion vi priparolas, nekviajn komentojn pri 
rompsxtelistoj, sed mi kredas certi (jen maniero, kiun li 
cxiam nomis "digna sinteno"), ke vi supozas min esti 
nesuficxe tauxga. Mi malpravigos vin. Mi ne havas signon 
sur mia pordo, kiu estisfarbita pasintsemajne, kaj mi certas, 
ke vi venis al la malgxusta domo. Tuj kiam mi vidis viajn 
strangajn vizagxojn sursojle, mi tuj dubis. Sed traktu gxin 
kvazaux la gxustan! Diru al mi tion, kion vi volas farigi, kaj 
mi faros, ecx se mi devos marsxi gxis la plej orienta Oriento, 
kaj batali kun la Homserpentoj en la Lasta Dezerto. Mi estas 
ido de mia pra-pra-pra-praonklo, Bovblekulo Tjuko, kaj... 

— Jes ja, sed tio estis antaux longa tempo, — diris Gloino, 

— mi parolis pri vi mem. Kaj mi certigas, ke tamen estas 
signo surtiu pordo — la kutima signo de I' metio, almenaux 
laux la tradicio. Rompsxtelisto deziras bonan laboron, kun 
multa ekscito kaj suficxa salajro — tiel gxi kutime legigxas. 

Vi rajtas diri: Sperta Trezor-sercxisto anstataux 



Rompsxtelisto se vi deziras. luj tiel faras. luj ne. Estas tute al 
ni egale. Gandalfo diris al ni, ke trovigxis tia persono en la 
najbarajxo, sercxanta tujan Laboron, kaj ke li arangxis 
renkontigxon cxi-merkrede je la horo de I' temangxo. 

— Kompreneble signo estas,— diris Gandalfo. — Mi mem 
gxin faris. Pro kialoj tre bonaj. Vi petis, ke mi trovu la 
dekkvaran anon de la ekspedicio, kaj mi elektis sinjoron 
Baginzo. Se iu el vi dirus, ke mi elektis malgxustan personon 
aux malgxustan domon, vi povos resti dektriope kaj sperti 
cxiajn malfelicxojn, aux ecx reveni al karbofosado. 

Li grimacis tiel kolere al Gloino, ke la gnomo repremigxis en 
sia sidloko; kaj kiam Bilbo malfermis la busxon pordemandi 
ion, li turnis sin, kaj grimace gvatis lin, alsxovante siajn 
hirtajn brovojn, gxis kiam Bilbo klakfermis la busxon. 

— GXuste, — diris Gandalfo. — Ni ne plu disputu. Mi elektis 
sinjoron Baginzo, kaj tio devus suficxi por vi cxiuj. Se mi 
diras, ke li estas rompsxtelisto, li ja estas aux estos 
rompsxtelisto, kiam venos la momento. Li havas pli da lerto, 
ol vi opinias, kaj multe pli ol li mem kredas. Vi travivos cxiuj, 
eventuale, kaj dankos min. Nun, kara Bilbo, alportu lampon, 
ke sur la afero estu iom da lumo! 

Sur la tablon en brilo de granda rugxsxirma lampo, li rulis 
pecon de pergameno simila al mapo. 

— Tion faris Troro, via avo, Torino, — li diris responde al la 
ekscititaj demandoj de la gnomoj. — GXi estas plano de la 
Monto. 

— Mi ne vidas, ke gxi nin multe helpos, — diris Torino, post 
ekvido. — Mi memoras suficxe bone la Monton kaj la 
cxirkauxajn landojn. Kaj mi scias, kie trovigxas Mornarbaro, 
kaj la Velka Erikejo, kie la drakoj sin bredis. 



— Estas rigxmarkita drako flanke de 1' Monto, — diris Balino, 

— sed estus suficxe facile lin trovi sen tio, se iel ni alvenus 
tien. 

— Sed restas unu signo, kiun vi ne rimarkis, — diris la 
sorcxisto, — kaj tio estas la sekreta enirejo. CXu vi vidas tiun 
runon cxe la okcidenta flanko, kaj la manon, kiu gxin indikas 
de la aliaj runoj? Tio signas sekretan eniron al la Subaj Haloj. 
(Rigardu la mapon cxe la komenco de tiu cxi libro, kaj vi 
vidos tie la runojn). 

— GXi eble iam estis sekreta, — diris Torino, — sed kiel ni 
povas scii, ke gxi ankoraux sekretas? Maljuna Smauxgo jam 
vivas tie suficxe longe por malkasxi cxion scieblan en tiu 
kavernaro. 

— Li ja scius, sed li ne povas uzi gxin jam de multaj jaroj. 


— Kial? 


— CXargxi tro malgrandas. “Kvin futojn altas la pordo kaj 
triopo povas enmarsxi kune”, diras la runoj, sed Smauxgo ne 
povus enrampi truon de tia grandeco ecx kiam li estis juna 
drako, certe ne post kiam li forvoris tiom da gnomoj kaj 
homoj de Dalo. 

— GXi SXajnas al mi tre granda truo, — pepis Bilbo, kiu 
neniam spertis drakojn, sed nur hobitotruojn. Li ekscitigxis 
kaj interesigxis denove, kaj tial li forgesis teni la busxon 
fermita. Li sxatis mapojn, kaj en la vestiblo pendis granda 
promenmapo de la regiono kun rugxe indikitaj itineroj, 
preferataj de Bilbo. — Kiamaniere tiu granda pordo povas 
resti sekreto al eksteruloj, kaj al la drako? 


Vi devas konstati ke li estis ankoraux nurtre malgranda 
hobito. 



— Multmaniere, — diris Gandalfo. — Sed kiamaniere tiu cxi 
estas kasxita ni ne scias sen veni kaj vidi gxin. Laux la 
teksto de I' mapo mi supozas, ke iuloke estas sxlosita pordo, 
kiun oni fabrikis simile al montoflanko. Jen la kutima artifiko 
de la gnomoj, cxu mi ne pravas? 

— GXuste tiel, — diris Torino. 

— Krome, — aldonis Gandalfo, — mi forgesis mencii, ke la 
mapon akompanas sxlosilo, malgranda kaj kurioza sxlosilo. 
Jen gxi! — li diris kaj donis al Torino sxlosilon el argxento kun 
granda stango kaj labirintaj ornamajxoj. — Gardu gxin 
zorge! 

— Ja tiel mi faros, — diris Torino, kaj fiksis gxin al fajna 
cxeno, pendanta cxirkaux lia kolo sub la jako. — Nun la afero 
sxajnas pli esperiga. CXi tiu novajxo des pli bonigas gxin. 
GXis nun ne estis al ni klare, kio estis farenda. Ni planis iri 
orienten, kiel eble plej kasxe kaj atenteme, gxis la Longa 
Lago. Posttiam, la gxenoj komencigxus. 

— Longe antaux tiam, se mi konas la vojojn al la Oriento, 

— interrompis Gandalfo. 

— Ni irus de tie laux la Rivero Rapida, — dauxrigis Torino, 
kvazaux ne auxdante, — kaj poste al la ruinoj de Dalo, la 
antikva urbo en la valo, sub la ombro de la Monto. Sed al 
neniu el ni placxis la ideo, ke ni eniru tra la CXefpordo. La 
rivero trafluas gxin, trans la klifego cxe I' sudo de la monto, 
kaj eliras tra gxi ankaux la drako: tro ofte, se li ne sxangxis 
siajn kutimojn. 

— Tio ne tauxgas, — diris la sorcxisto, — sen fortega 
Militisto, aux Heroo. Mi klopodos trovi unu el ili, sed militistoj 
batalas intersi en foraj landoj, kaj en cxi tiu regiono herooj 
estas maloftaj, aux ne troveblaj. Glavoj cxi tie estas 
malakraj, kaj hakiloj uzigxas portrancxi arbojn, sxildoj 



servas kiel luliloj aux potkovriloj, kaj drakoj estas komforte 
distaj, do fabelaj. Tial mi finelektis rompsxteladon — cxefe 
kiam mi rememoris la ekziston de la Flanka Pordo. Kaj jen 
nia malgranda Bilbo Baginzo, la rompsxtelisto mem. La 
elektita kaj selektita rompsxtelisto. Nun, ek al la kreo de 
veraj planoj. 

— Nu, bone, — diris Torino, — supozeble la sperta sxtelisto 
povus doni al ni iujn ideojn aux sugestojn. — Li turnis sin 
mokgxentile al Bilbo. 

— Unue, mi sxatus scii iom pli multe pri kelkaj aferoj, — li 
diris, sentante sin konfuzita kaj iom interne tremema, sed 
ankoraux Tjuke agordita sekvi la aferon. — Mi volas diri: pri 
la drako, oro kaj cxio cxi, kaj kiel gxi alvenis tien, kaj al kiu 
gxi apartenas, kaj tiel plu. 

— CXielo gardu min! — diris Torino, — cxu vi ne havas 
mapon? Kaj cxu vi ne auxdis nian kanton? Kaj cxu ni ne 
priparoladis tion dum horoj? 

— Tamen, mi sxatus scii cxion simple kaj klare, — li diris 
obstine, prenante sian negocan manieron (kutime destinata 
al dezirantoj prunti lian monon), kaj penante sxajnigi sin 
sagaca, prudenta kaj profesia, kaj inda je la Gandalfa 
rekomendo. — Mi dezirus scii ankaux pri la riskoj, neplanitaj 
spezoj, tempo bezonota, salajro kaj simile. 

Pertio li volis diri: “Kiel mi profitos? Kaj cxu mi revenos 
viva?” 

— Ho, nu, en ordo, — diris Torino. — Jam delonge dum la 
epoko de mia avo Troro, nian familion oni forcxasis el la Fora 
Nordo, kaj gxi revenis kune kun nia trezoro kaj nia provizaro 
al la Monto, kiu estas sur la mapo. GXin unue malkasxis mia 
praulo, Traino la Antikva, kaj poste ili minis, kaj tunelis, kaj 
faris pli grandegajn halojn kaj laborejojn, kaj krome mi 



kredas, ke ili trovis amason da oro kaj ankaux multajn 
juvelojn. CXiuokaze, ili farigxis treege ricxaj kaj konataj, kaj 
mia avo estis denove Regxo Sub la Monto, kaj lin traktis tre 
gxentile la homoj, kiuj logxis sude, kaj kiuj iom post iom 
okupis la bordojn de la Rivero Rapida, gxis la valo sub la 
ombro de la Monto. Tie ili starigis la gajan urbon Dalo en tiu 
epoko. Regxoj invitis niajn forgxistojn kaj rekompencis plej 
ricxe ecx la malplej bonajn. Familiestroj petis, ke iliaj filoj 
lernoservu cxe ni, kaj ili pagis al ni malavare, precipe per 
vivprovizoj, kiujn ni mem neniam kutimis kultivi aux sercxi. 
Vere tiuj tagoj estis por ni bonaj, kaj la plej malricxaj el ni 
havis monon porelspezi kaj disprunti, kaj liberan tempon 
porfabriki, simple porsin distri, la plej belajn ajxojn, sen 
paroli pri la plej mirindaj kaj magiaj ludiloj, kies speco ne plu 
trovigxas en la hodiauxa mondo. Tiel la haloj de mia avo 
plenigxis je kirasoj kaj juveloj, skulptajxoj kaj pokaloj, kaj la 
ludila bazaro de Dalo estis la mirinclajxo de 1' Nordo. 

»Sendube tio alvenigis la drakon. Kiel oni scias, drakoj 
sxtelas oron kaj juvelojn de homoj, elfoj kaj gnomoj, ie ajn ili 
trovas ilin, kaj ili gardas la rabitajn trezorojn dum sia tuta 
vivo (gxi estas efektive eterna, se oni ne mortigas ilin), kaj ili 
ne gxuas en tio ee unu latunan moneron. Fakte, ili apenaux 
distingas majstroverkon de fusxajxo, kvankam ili kutime 
scipovas diveni ilian merkatan valoron; sed ili ne scias kiel 
fabriki ion ajn, ecx ne fiksi skvameton de sia kiraso. Trovigxis 
multaj drakoj en la Nordo dum tiu epoko, kaj la oro tie 
supozeble maloftigxis, kaj samtempe la gnomoj forfugxis 
suden aux formortis, kaj pliigxis la dezertigxo kaj damagxo, 
kiujn kauxzis la drakoj. Tie vivis aparte avara, forta, kaj fia 
drako, nomata Smauxgo. Unu tagon li ekflugis aeren kaj 
venis suden. Ni nur ekauxdis uraganan bruegon el la Nordo, 
kaj la pinoj sur la Monto klinigxis kaj krakis pro la vento. luj 
gnomoj staris ekstere — felicxe, unu el ili estis mi, bele 
aventurema gnometo, cxiam vaganta, kaj je tiu tago tio 
savis mian vivon — nu, de tre fore ni vidis la drakon sursxuti 



nian monton flamigante gxin. Poste li malsupreniris laux 
deklivoj, kaj kiam li atingis la arbaron, cxio ekbrulis. 
Samtempe cxiuj sonoriloj sonoris en Dalo, kaj la militistoj 
armigxis. La gnomoj hastis tra sia pordego, sed la drako tie 
ilin jam atendis. Neniu eskapis tiuvoje. La rivero 
ekvaporigxis, kaj la vaporo surfalis Dalon, kaj ene de la 
nebulo la drako sturmis ilin kaj detruis la soldatan plimulton 

— la kutima malgaja historio, kiuj okazis ofte en tiu epoko. 
Sekve li retroiris kaj enrampis tra la CXefpordo kaj purigis la 
halojn, koridorojn, tunelojn, vojetojn, kelojn, salonojn kaj 
pasejojn. Poste ne plu restis vivantaj gnomoj, kaj li prenis 
porsi ilian ricxajxon. Versxajne, cxartia estas la draka 
maniero: li malsupre stakis cxion en grandan amason, kaj 
uzas gxin kiel liton. Pli malfrue li kutimis elgrimpi tra la 
Pordego celante Dalon, kaj li forportis homojn, cxefe 
frauxlinojn, por mangxi ilin, gxis kiam Dalo ruinigxis, kaj 
cxiuj mortis aux foriris. Kio tie okazas nun, mi ne scias, sed 
mi supozas, ke neniu logxas en tiu cxi epoko pli proksime al 
la Monto ol en la fora bordo de la Longa Lago. 

»La malmultaj el ni, kiuj restis ekstere, kasxe sidigxis kaj 
ploris, malbenante Smauxgon, kaj tie nin surprize renkontis 
miaj patro kaj avo, kun bruletigitaj barboj. Ili tre severe 
mienis kaj diris tre malmulte. Kiam mi demandis, kiel ili 
eskapis, ili diris ke mi haltigu la langon, kaj ke unu tagon en 
tauxga momento mi ja scios. Poste ni foriris, kaj devis gajni 
nian vivtenon kiel eble plej bone en disaj landoj, ofte tiel 
malnoble kiel cxevalforgxistoj aux ecx karboministoj. Sed ni 
neniam forgesis nian rabitan trezoron. Kaj ecx nun, kiam (mi 
konfesas) ni havas suficxe por travivi, kaj ne tro malricxas, 

— Torino karesis sian oran kolcxenon, — ni ankoraux 
intencas rehavigi gxin al ni, kaj realigi nian malbenon 
kontraux Smauxgo, se eble. 

»Mi cxiam scivolis pri la eskapo de miaj patro kaj avo. Mi nun 
konstatas, ke ili havis privatan flankopordon, pri kiu sciis ili 



solaj. Sed tiam sendube ili faris la mapon, kaj mi sxatus scii 
kiel Gandalfo havigis gxin al si, kaj kial gxi ne alvenis al mi, 
la vera heredanto. 

— Mi ja ne “havigis gxin al mi”, gxin al mi oni donis, — diris 
la sorcxisto. — Vian avon Troro mortigis Azogo la Gobleno, vi 
memoras tion, en la minejoj de Morio. 

— Malbenata nomo, jes, — diris Torino. 

— Kaj via patro Traino foriris la dudekunuan de aprilo, jam de 
cent jaroj la pasintan jxauxdon, kaj vi neniam plu vidis lin... 

— Vere, vere, — diris Torino. 

— Nu, via patro donis cxi tion al mi, por ke mi gxin donu al 
vi; kaj se mi elektis mian momenton kaj manieron gxin 
transdoni, vi ne povas kulpigi min, cxar estis malfacile vin 
trovi. Via patro ne memoris sian propran nomon, kiam li 
donis al mi la paperon, kaj neniam diris al mi la vian, do fine 
mi kredas, ke mi indas lauxdon kaj dankon! Jen gxi, — li diris 
enmanigante al Torino la mapon. 

— Mi ne komprenas, — diris Torino, kaj Bilbo pensis, ke li 
demandus same. La klarigo sxajnis ne klarigi. 

— Via avo, — diris la sorcxisto malrapide kaj sombre, 

— donis la mapon al sia filo por sekureco antaux ol iri al la 
minejoj de Morio. Via patro foriris provi sian sxancon kun la 
mapo, post kiam via avo estis mortigita, kaj multajn 
aventurojn malagrablajn li spertis, sed li neniam 
proksimigxis al la Monto. Mi trovis lin en la kavkarceroj de la 
Nekromanciisto, sed mi neniam scios, kiel li venis tien. 

— Kion vi faracxis tie? — demandis Torino treme, kaj la 
gnomoj kune tremis. 



— Ne sxovu vian nazon. Mi sercxis ion, kiel kutime, kaj temis 
pri tre fia kaj dangxera afero. Ecx mi, Gandalfo, apenaux 
eskapis. Mi klopodis savi vian patron, sed estis tro malfrue. 

Li estis senvigla mense, kaj vaganta, kaj li jam cxion forgesis 
krom la mapon kaj la sxlosilon. 

— Ni jam delonge traktis la goblenojn de Morio, — diris 
Torino, — ni devus atenti nun la Nekromanciiston. 

— Ne absurdu! Li estas malamiko ekster la potenco de cxiuj 
gnomoj kunmetitaj, se iu povus ilin rekunmeti el la kvar 
mondanguloj, La sola deziro de via patro estis, ke lia filo legu 
la mapon kaj uzu la sxlosilon. La drako kaj la Monto estas pli 
ol suficxe imponaj taskoj porvi. 

— Ek! Ek! — diris Bilbo, kiu neatendite parolis lauxtvocxe. 

— Ek al kio? — cxiuj diris, sin turnante al li tiel, ke li 
konsternigxis, kaj respondis: 

— Ek al tio, kion mi volas diri! 

— Kio estas tio? — ili demandis. 

— Nu, mi dirus, ke vi devus iri orienten kaj vidi. Malgraux 
cxio, restas tiu Flankpordo, kaj drakoj devas dormi, mi 
supozas. Mi imagas, ke se vi sidus sur la pordosojlo suficxe 
longe, al vi venus bona ideo. Kaj nun, vidu, mi pensas, ke 
suficxas tiom da parolado cxi-nokte, se vi min komprenas. 
Kial nun ne estu enlitigxo, kaj frua foriro, kaj cxio tia? Mi 
preparos bonan matenmangxon, antaux ol vi ekiros. 

— Antaux ol ni ekiros, cxu ne? — diris Torino. — CXu ne vi 
estas la rompsxtelisto? Kaj cxu ne pordosojlo kaj trapordigxo 
estas la taskoj de la rompsxtelistoj? Sed mi konsentas pri lito 
kaj matenmangxo. Mi preferas ses ovojn kun mia sxinko. 



kiam mi komencas vojagxon; frititaj ne pocxitaj, kaj ke ili ne 
rompigxu! 

Post kiam la aliaj mendis siajn matenmangxojn, ecx sen diri 
“bonvolu”, kio tre gxenis Bilbon, ili cxiuj ekstaris. La hobito 
devis trovi cxambron porcxiu, kaj li plenigis cxiujn siajn 
kromcxambrojn kaj preparis litojn sursegxoj kaj sofoj, 
antaux ol ili cxiuj estis lokitaj, kaj li eniris sian liteton lacega 
kaj iom ne kontenta. Li certis nur pri unu punkto: ke li ne 
klopodos ellitigxi frue, kaj ne preparos por la aliaj ian 
matenmangxacxon. Lia Tjukeco jam forvelkis, kaj li ne plu 
certis, ke li foriros aventuri la venontan matenon. 

Dum li kusxis enlite, li ankoraux auxdis Torinon zumi al si en 
la apuda kaj plej bona cxambro: 

Transmonten en nebulo frida al kavernar' profunde sida ni 
devas for je la tagauxror' cele al oro longperdita. 

Bilbo ekdormis kun tiu kanto en siaj oreloj, kaj pro gxi li 
songxis tre maltrankvilige. Jam estis longe post la 
tagauxroro, kiam li vekigxis. 



2. Rostita sxafajxo 


Bilbo saltis el sia lito, surmetis matenrobon kaj eniris la 
mangxocxambron. Neniu restis tie, sed li vidis spurojn de 
granda kaj rapide finita matenmangxo. Trovigxis terura 
malordo en tiu loko, kaj stakoj da nelavitaj teleroj en la 
kuirejo. SXajne oni uzis la tutan teleraron. La lavendajxoj 
aspektis tiel senkuragxige realaj, ke Bilbo estis devigita 
kredi, malgraux lia unua inklino, ke la hierauxa festeno 
efektive ne estis premsongxo. Sed poste trankviligis lin la 
penso, ke almenaux ili cxiuj foriris sen li (“tamen sen 
danko”, —li pensis. Sed li ne povis malhelpi sin senti, ke liaj 
esperoj estis trompitaj. La sento surprizis lin. 

“Ne estu stultulo, Bilbo Baginzo, — li diris al si, — estas 
ridinde pensi pri drakoj kaj aliaj sensencajxoj, je via agxo!'' 
Tiam li surmetis antauxtukon, bruligis fajron, boligis akvon 
kaj lavis la telerojn. Li bone matenmangxis en la kuirejo 
antaux ol reordigi la mangxocxambron. Tiam la suno jam 
brilis, li malfermis la cxefpordon, kaj eniris varma printempa 
venteto. Bilbo komencis fajfi lauxte kaj forgesis la pasintan 
vesperon. Li jxus eksidis por dua matenmangxeto en la 
mangxejo apud malfermita fenestro, kiam eniris Gandalfo. 

— Kara mia, — li diris, — kiam vi venos? Kio pri la frua foriro? 
Kaj jen vi ankoraux matenmangxas, aux kiel vi nomas tion, 
je la deka kaj duono! Ili lasis por vi la mesagxon, cxar ili ne 
plu povis atendi. 

— Kiun mesagxon? — konfuzite diris la kompatinda sinjoro 
Baginzo. 

— Mil mamutoj! — diris Gandalfo. — Vi tute ne lertas cxi- 
matene, cxu vi ankoraux ne senpolvigis la kamenbreton? 



— Kiel tio koncemas min? Suficxas, ke mi lavis la teleraron 
por la dekkvaropo! 

— Se vi senpolvigus la kamenbreton, vi trovus cxi tion sub la 
horlogxo, — diris Gandalfo enmanigante al Bilbo noton, 
skribitan, kompreneble, sur la propra notpapero de Bilbo. 

GXi tekstis jene: 

DeTorino kaj Kompanio al Rompsxtelisto Bilbo, saluton! 

Pro via gastigemo, ni dankas vin, kaj ni akceptas vian 
proponon de profesia asisto. Kondicxoj: pago nur je 
taskofino, ne pli ol dekkvarono de la tuta profito (se 
estos); garantio de cxiuj eventualaj vojagxkostoj; 
funebraj kostoj pagotaj de ni aux niaj anstatauxuloj, se 
tio okazus kaj se tion oni ne arangxus alimaniere. 

Ne dezirante gxeni vian estimatan pludormon, ni 
antauxeniras porfari necesajn preparojn, kaj atendos 
vian bonvolan alvenon cxe la taverno Verda Drako, en 
Apudakvo, precize je la dekunua. Esperante, ke vi venos 
akurate, 

Kun dauxra honoro 
Profunde salutas 
Torino kaj K'°. 

— Tio lasas al vi nur dek minutojn. Vi devos kuri,—diris 
Gandalfo. 

— Sed... — diris Bilbo. 

— Ne, vi ne havas tempon por tio. 


— Sed... — rediris Bilbo. 



— Nek portio. Nun foriru! 


GXis la fino de siaj tagoj Bilbo neniam memoris, kiel li trovis 
sin eksterdome sen cxapelo, sen bastono, ecx sen mono kaj 
aferoj kiujn li kutime kunportis, nek kiel li foriris post 
duonfinita kaj neordigita matenmangxo, lasinte siajn 
sxlosilojn en la manoj de Gandalfo, kurinte tiel rapide, kiel 
liaj vilaj piedoj permesis laux la sxoseo, preter la granda 
Muelejo, trans la Akvon, kaj ankoraux unu mejlon plu. 

Li estis senspira, kiam li alvenis Apudakvon gxuste je la 
dekunua, kaj trovis, ke li ne kunportis ecx naztukon! 

— Brave! — diris Balino, kiu atendis lin sur la sojlo de la 
taverno. GXuste tiam la aliaj gnomoj aperis el post la vilagxa 
stratangulo. Ili rajdis poneojn, kaj cxiu poneo estis sxargxita 
de sakoj, pakajxoj, ujoj kaj ilaroj. Trovigxis malgranda poneo, 
versxajne destinita por Bilbo. 

— Surponeigxu, kaj ni ekiru! — dirisTorino. 

— Bonvolu pardoni min, — diris Bilbo, — sed mi ne havas 
mian cxapelon, mi ne kunportis mian naztukon, kaj mi ne 
havas monon. Mi ricevis vian noton nur post la deka kaj 
kvardek kvin minutoj, poresti preciza. 

— Ne estu preciza, — diris Dvalino, — kaj ne 
maltrankviiigxu! Vi devos travivi sen naztukoj kaj multaj 
aliaj aferoj gxis la vojagxofino. Pri cxapelo, mi havas kroman 
kapucxon kaj jakon en mia kofro. 

Tiel ili ekiris, trotante de la taverno je iu bela mateno, fine de 
aprilo, sur sxargxitaj poneoj, kaj Bilbo portis malhelan 
kapucxon (iom makulitan de la vetero) kaj malhelan jakon 
pruntitajn de Dvalino. Ili tro grande mezuris por li, kaj li 
aspektis iom komika. Oni apenaux imagus, kion lia patro 



Bungo opinius pri li. Almenaux trankviligis lin, ke li ne 
aspektis tro gnoma, cxar li estis senbarba. 

Ili ne vojagxis longe, kiam venis Gandalfo, majeste rajdanta 
blankan cxevalon. Li kunportis amason da naztukoj, pipon 
kaj tabakon de Bilbo. La grupo foriris do gaje, kaj ili 
intersxangxis fabelojn kaj kantojn dum ili plu rajdis gxis la 
tagfino, krom kiam ili haltis por mangxi. La mangxoj ne tiom 
multis, kiom dezirus Bilbo, sed li komencis opinii, ke 
aventuroj ne estas tiel malbonaj. 

Unue ili trapasis Hobitlandon, kamparon liberan kaj 
respektatan, kie trovigxis decaj uloj, bonaj vojoj, pluraj 
tavernoj, kaj kie foje gnomo aux farmbienisto trapasxis pro 
siaj aferoj. Poste ili venis al landoj, kie la homoj parolis 
fremde, kaj kantis kanzonojn, kiujn Bilbo ne konis. Kaj plue 
ili vojagxis malproksime en la Solecajn Landojn, kie ne plu 
estis homoj, nek tavernoj, kaj kie la vojoj kadukigxis. Ne 
malproksime antaux ili mornaj montetoj etendigxis supren 
sub sombraj arboj. Sur kelkaj montoj antikvaj kasteloj 
aspektis tiel malice, kvazaux konstruitaj de misaj homoj. 
CXio sxajnis griza, cxar tiun tagon la vetero farigxis 
malbona. Pli frue estis bone, cxar dum majo estas kutime 
bela vetero, ecx en fabelaj rakontoj, sed nun estigxis 
malvarme kaj malseke. En la Solecaj Landoj ili devis bivaki 
lauxokaze, sed tie almenaux estis seke. 

— CXu vere baldaux venos junio, — grumblis Bilbo, kaj li 
plauxdis post la aliaj en tre kota vojo. Estis post la tehoro, 
kaj pluvegadis dum la tuta tago. Akvo de lia kapucxo gutis 
en la okulojn, lia mantelo estis trempita je akvo, la poneo 
lacis kaj stumblis sur sxtonoj. La aliaj tro malkontentis por 
paroli. “Mi certas ke la pluvo jam atingas la sekajn vestajxojn 
kaj la mangxajxajn sakojn, — pensis Bilbo. — Damninda 
rompsxtelado kaj cxio simila! Mi deziras esti hejme, en mia 



bela truo apud la fajro, kun kantanta teujo!” Ne estis la lasta 
fojo, kiam li deziristion! 

La gnomoj plu trotis, kaj nek turnis sin nek auxskultis la 
hobiton. le malantaux la grizaj nuboj la suno supozeble 
subiris, cxar jam mallumigxis, dum ili venis en profundan 
valon kun rivero malsupre. Ekventis, kaj la apudbordaj 
salikoj kurbigxis flustrante. Felicxe la vojo transiris malnovan 
ponton el sxtono, cxar la rivero sxvelinta pro pluvo torentis 
de la nordaj montetoj kaj montoj. 

Estis preskaux nokto, kiam ili transiris. La vento disigis la 
grizajn nubojn, kaj vaganta luno aperis super la montetoj 
inter la sxvebantaj nubostrioj. Tiam ili haltis, kaj Torino 
murmuris ion pri vespermangxo “kaj kie ni trovos sekan 
lokon por tranokti?” 

Nur tiam iii rimarkis, ke mankas Gandalfo. GXis tiam li 
kunrajdis laux la sama vojo, kaj neniam diris cxu li 
kunaventuras, aux cxu li simple akompanas ilin gxis iu 
momento. Li estis la plej mangxema, plej parolema kaj plej 
ridema. Sed nun li efektive ne plu trovigxis! 

— Guste kiam plej utilus sorcxisto! — gxemis Dorio kaj Norio, 
kiuj konsentis kun Bilbo pri mangxoj regulaj, multaj kaj oftaj. 

Fine ili decidis bivaki tie, kie ili trovigxis. Ili venis al grupeto 
da arboj, kaj malgraux tio, ke tie estis pli seke, la vento 
forskuis la pluverojn de la folioj, kaj la sencxesa gutado 
agacis ilin. Ankaux la fajro malicis. Gnomoj kapablas bruligi 
fajron preskaux cxie, preskaux el cxio, kun vento aux ne; sed 
ili ne kapablis tiun nokton, ecx ne Oino kaj Gloino, kiuj 
precipe spertis pri tio. 

Subite unu el la poneoj ektimis ion kaj forkuris. GXi atingis 
la riveron antaux ol ili povis gxin kapti, kaj antaux ol ili 
elakvigis gxin, Filio kaj Kilio preskaux dronis. CXiuj sakoj. 



kiujn gxi portis, estis forportitaj de la akvo. Kompreneble, ili 
entenis mangxajxojn, kaj restis ege malmulte por 
vespermangxi, kaj ecx malpli por matenmangxi. 

Tie ili sidis, malgajaj, malsekaj kaj grumblantaj, dum Oino 
kaj Gloino dauxre kaj kverelante klopodis bruligi fajron. 

Bilbo triste konstatis, ke aventuroj ne cxiam estas vojagxoj 
sur poneo en maja sunlumo, kiam Balino, kiu estis ilia 
vacxanto, diris: 

— Jen tie estas lumo! 

lom malproksime vidigxis monteto, supre de kiu estis arboj, 
foje tre densaj. El la sombra arbaro ili vidis brilan lumon, 
rugxan komfortan lumon, kvazaux fajron auxtorcxojn 
briletantajn. 

Post kiam ili jam gvatis tion dum momento, ili ekdisputis. 
Kelkaj diris “ne”, kaj aliaj diris “jes”. Kelkaj diris, ke ili devis 
simple iri kaj vidi, ke tien iri estus pli bone ol magra 
vespermangxo, malpli da matenmangxo kaj tranokto kun 
malsekaj vestajxoj. luj diris: 

— La regiono ne estas konata kaj tro proksima al la montaro. 
Vojagxantoj nun maloftas cxi tie. La malnovaj mapoj 
trompas, aferoj malbonigxis, kaj la vojo ne estas gardata. 

Oni malofte auxdas pri la regxo cxi tie, kaj ju pli scivoleme 
oni vojiras, des pli malbone oni trapasas. 

— Tamen ni estas dekkvaropo, — diris aliaj. Kaj kelkaj diris: 

— Kien iris Gandalfo? 

CXiu ripetis tion. Tiam la pluvo falegis pli forte, kaj Oino kaj 
Gloino komencis interbatali. Tio decidis la aferon. 



— Malgraux cxio ni havas rompsxteliston, — ili diris kaj 
ekiris, direktante siajn poneojn, atente kaj kasxe, al la lumo. 
Ili venis al la monteto kaj balclaux eniris la arbaron. Ili 
supreniris la deklivon, sed ne trovigxis oportuna vojo por 
atingi domon aux farmobienon, kaj ili ne povis movigxi sen 
susuroj kaj kraketoj kaj knaroj (kaj multe da grumbloj kaj 
blasfemoj), dum ili transiris la arbojn en la nokta nigro. 

Subite la rugxa lumo brilis de inter la trunkoj gxuste antaux 
ili. 

— Estas nun la momento elsxteligxi, — ili diris, celante 
Bilbon. 

— Vi devos iri tien kaj eltrovi cxion pri tiu lumo, kial gxi 
estas tie, kaj cxu cxio estas sekura kaj sendangxera, — diris 
Torino al la hobito. — Ekiru nun kaj revenu rapide, se cxio 
estas en ordo. Se ne, revenu se vi povos! Se vi ne povos, 
ululu dufoje kiel strigo kaj unufoje kiel gufo, kaj ni faros, 
kion ni kapablos. 

Bilbo devis do foriri, antaux ol li povis klarigi, ke li kapablis 
ululi. kiel strigo ecx malpli ol flugi kiel vesperto. Sed 
cxiuokaze, la hobitoj scias movigxi senbrue en arbaroj, tute 
senbrue. Ili fieras pro tio, kaj dum la vojagxo Bilbo jam 
plendis pri, kiel li nomis tion, “la gnoma bruacxo''. Tamen mi 
ne supozas cxu vi aux mi rimarkus ion ajn dum tia venta 
nokto, ecx se la tuta kavalkado pasus nur unu metron for. 
Kaj mi dubas, ke dum la proksimigxo de Bilbo al la rugxa 
lumo ecx mustelo movus unu vangharon. Do, tute nature, li 
venis gxuste apud la fajron — cxar ja temis pri fajro — kaj 
perturbis neniun. Kaj jen kion li vidis. 

Tri grandeguloj sidis apud grandega fajro el fagsxtipoj. Ili 
rostis sxafajxon sur longaj lignaj rostostangoj, lekante la 
sauxcon de siaj fingroj. Alblovetis bona apetitoveka odoro. 



Trovigxis apude ankaux barelo da bona trinkajxo, kaj ili 
trinkis el krucxoj. Sed ili estis troloj. Evidente troloj. Ecx 
Bilbo, malgraux sia sxirmita vivo, povis tion vidi: pro iliaj 
pezaj vizagxegoj, ilia grandeco, la formo de iliaj kruroj, ne 
forgesante ilian parolmanieron, kiu tute iris kontraux la 
moroj de la salono. 

— SXafajxe hieraux, sxafajxe hodiaux, kaj diable, sxafajxe 
morgaux ni denove mangxos, — diris unu el la troloj. 

— Ni ne gxuis homan kamon jam de diable longe, — diris 
dua tro lo. — Kion damne Vilcxj' fusxpensis, kiam li venigis 
nin cxi tien, jen kio konfuzacxas min. Plie, ni jam fordrinkis 
cxion, — li diris pusxegante la kubuton de Vilcxjo, trinkanta 
el sia krucxo. 

Vilcxjo preskaux sufokigxis. 

— Fermu la fauxkon! — li diris, tuj kiam li povis. — Oni ne 
povas atendi ke 1' homoj restu cxi tie suficxe longe, por ke ci 
kaj Alcxjo mangxacxu ilin. Vi ambaux forvoris jam vilagxon 
kaj duonon de kiam ni venis de 1' montar'. Kion pli vi volas? 
Kaj antauxe, kiam ni estis hejme, vi estus dankintaj min por 
tiom da bela grasa vala sxafajxo kiel tio cxi. — Li sxovis 
pecegon da sxafkruro, kiun li jam rostis, en sian busxon, kaj 
visxis la lipojn persia maniko. 

Jes, mi konfesas ke troloj ja kondutas tiel, ecx tiuj kun nur 
unu kapo. Auxdinte cxion cxi, Bilbo devis agi senprokraste. 
Aux li devis retroiri silente por atentigi siajn amikojn, ke li 
trovis tri grandajn kaj malbonhumorajn trolojn, kiuj pretas 
gustumi rostitan gnomon, aux ecx poneon porvariigi la 
menuon, aux li devis fari iom da rapida rompsxtelado. Vere 
unuaranga kaj legenda rompsxtelisto en tiu momento 
prisxtelus la posxojn de la troloj — tio valoras la penon, se 
oni povas — forprenus la sxafajxon de la rostostangoj. 



proprigus al si la bieron kaj forpromenus, dum ili rimarkus 
nenion. Aliaj, pli praktikaj sed kun iom malpli da metia fiero, 
ponardus ilin cxe 1' dorso, antaux ol ili observus tion. Tiam 
oni gaje tranoktus. 

Bilbo sciis tion. Li jam legis multajn aferojn, kiujn ii neniam 
vidis nek faris. Li tre timis, li sentis nauxzon, kaj li deziris 
esti longe for de cxi tie, tamen... tamen li ne povis reveni al 
Torino kaj Kompanio kun la manoj malplenaj. Li do restis kaj 
hezitis en la ombroj. El cxiuj sxtelistecaj heroajxoj li opiniis, 
ke estus pli facile posxsxteli la trolojn, kaj finfine li rampis 
malantaux arbon apud Vilhelmo. 

Alcxjo kaj Tocxjo reiris al la barelo. Vilhelmo restis trinki. 

Bilbo kuragxigis sin, kaj sxovis sian malgrandan manon en la 
posxegon de Vilhelmo. Ene trovigxis monujo, kvazaux sako 
por Bilbo. “Ha! — li pensis ekgxuante sian laboron, dum li 
atente eligis gxin,—jen la komenco!” 

Efektive, nur komenco! Trolaj monujoj ja estas malicaj, kaj 
cxi tiu ne estis escepta. 

— Ej, kiu ci estas? — gxi ekpepis, kiam gxi eliris la posxon, 
kaj Vilhelmo tuj turnis sin kaj kolkaptis Bilbon, antaux ol tiu 
povis resalti post la arbon. 

— Damne, Alcxjo, rigardu kion mi kaptis! — diris Vilhelmo. 

— Kio gxi 'stas? — diris la aliaj alkurante. 

— Ne scias mi! Kio ci estas? 

— Bilbo Baginzo, romp... hobito, — diris la kompatinda 
Bilbo, tremante, kaj scivolante kiel ululi, antaux ol ili 
strangolos lin. 



— Romphobito? — diris ili iom konsternitaj. Troloj estas iom 
malviglaj, kaj tre suspektas novajn aferojn. 

— Tamen kion faracxis la romphobito en mia posxo? — diris 
Vilhelmo. 

— Kaj cxu ni povos lin kuiri? — dirisTocxjo. 

— Ci povas provi, — diris Alcxjo prenante rostostangon. 

— Li ne konsistos el pli ol busxpleno, post kiam oni 
senhauxtigos kaj senostigos lin, — diris Vilhelmo, kiu jam 
satis post vespermangxo. 

— Eble 'stas pli da ili en la cxirkauxajxo, kaj ni povosfari 
pastecxon, — diris Alcxjo. — Hoj, cxu cxirkauxkuras aliaj de 
cia speco cxi tie en la arbaro, kuniklacxo? — li diris, 
rigardante la vilajn piedojn de la hobito, levis lin je la 
piedfingroj kaj skuis lin. 

— Jes, multe da, — li diris, sed li memoris ne malkasxi siajn 
amikojn. — Ne, neniom da, neniu, — li tuj aldonis. 

— Kion ci celas? — diris Alcxjo, tenante lin la kapon supren, 
sed cxi-foje je la haroj. 

— Mi celas kion mi diras, kaj bonvolu ne kuiri min, estimataj 
sinjoroj! Mi estas bona kuiristo, kaj mi kuiras pli bone ol mi 
kuirigxas, se vi komprenas min. Mi kuiros regale por vi, tute 
bonan matenmangxon porvi, se nurvi ne havos min kiel 
vespermangxon. 

— Kompatindulo, — diris Vilhelmo. Li jam plene mangxis 
satege, kaj ankaux trinkis multe da biero. — Kompatindulo, 
ni lasu lin foriri. 



— Ne antaux ol li klarigos, kion li celas per “multe da” kaj 
“neniom da”, — diris Alcxjo. — Mi ne volas, ke oni trancxu 
mian gorgxon dum mi dormos! Metu liajn piedfingrojn en la 
fajron, por ke li parolu! 

— Mi ne akceptos tion! — diris Vilhelmo. — Krome mi kaptis 
lin! 

— Ci estas grasa kreteno, Vilhelmo, — diris Alcxjo. — Kiel mi 
diradis antaux cxi tiu vespero. 

— Kaj ci estas krudulo. 

— Mi ne akceptos tion de ci, Vilcxjo Huginzo, — diris Alcxjo 
kaj pugnofrapis la okulon de Vilhelmo. 

Poste sekvis belega kverelo. Bilbo ankoraux suficxe spritis, 
kiam Alcxjo lasis lin fali, por rampi for de iliaj piedoj antaux 
ol ili ekbatalis kiel hundoj, lauxtvocxe kriante unu al la alia 
entute verajn kaj trafajn insultojn. Baldaux poste ili tumulte 
kaptis sin per brakoj, kaj rulis sin gxuste apud la fajro, pied- 
kaj pugno-batante, dum Tocxjo frapis ilin per brancxo 
klopodante ilin trankviligi—kaj kompreneble tio nur 
plifrenezigis ilin. 

Nun estis favora momento por ke Bilbo eskapu. Sed liaj 
kompatindaj piedoj estis premitaj de la manego de Alcxjo, 
kaj li restis senspira, kun granda kapturno, kaj li do tie restis 
anhelante, ekster la luma rondo de la fajro. 

GXuste en la mezo de la batalo alvenis Balino. La gnomoj 
jam auxdis bruojn de malproksime, kaj post kiam ili iom 
atendis la revenon de Bilbo, aux ian ululan krion, ili rampis 
unu post la alia al la lumo kiel eble plej rapide. Tuj kiam 
Tocxjo vidis Balinon eniri la lumon, li ekhurlis. Troloj treege 
malamas vidi gnomojn, precipe kiam tiuj ne estas kuiritaj. 
Alcxjo kaj Vilcxjo tuj finis interbatali, kaj diris: “sakon. 



rapide, Tocxjo''. Dum Balino scivolemis, kie trovigxis Bilbo, 
kaj antaux ol li komprenis kio okazis, oni ensakigis lian 
kapon, kaj li terenfalis. 

— Ankoraux venos multe pli da tiuj, — diris Tocxjo, — se mi 
ne trompas min. Multe da aux neniom, — li diris. — Ne 
romphobitoj, sed multe da tiaj gnomoj. Jen plimalpli kiel la 
afero rezultos. 

— Ci sxajne pravas, — diris Alcxjo, — kaj ni prefere kasxu nin 
ekster la lumo. 

Kaj tiel ili faris. Ili enmanigis sakojn, kiujn ili kutime uzis por 
forporti sxafojn kaj aliajn rabajxojn, kaj atendis en la ombroj. 
Kiam cxiu gnomo alvenis kaj surprize rigardis la fajron, la 
renversitajn krucxojn, la rongxitan sxafajxon, hop! fetora 
sakacxo surkapigis lin, kaj li terenfalis. Baldaux apud Balino 
kusxis Dvalino, kaj Filio kun Kilio, kaj Dorio, kaj Norio, kaj 
Orio en amaso, kaj Oino kaj Gloino kaj Bifuro kaj Bomburo 
stakigxis malkomforte apud la fajro. 

— Tio lernigos ilin, — diris Tocxjo, cxar Bifuro kaj Bomburo 
ilin rezistis kaj luktis furioze, kiel kutime, kiam gnomoj estas 
alpremitaj. 

Fine venis Torino — kaj li estis antauxavertita. Li venis 
atendante malicon, kaj ne bezonis vidi la elstarajn krurojn 
de siaj ensakigitaj kunuloj por kompreni ke ne cxio estas en 
ordo. Li tenis sin en la ombroj malproksime, kaj diris: 

— Pro kio tiom da malordo? Kiu frakasis mian genton? 

— Estas troloj, — diris Bilbo malantaux arbo. La troloj tute 
forgesis lin. — lli kasxas sin en la densejo kun sakoj. 

— Ho, cxu vere? — diris Torino, kaj li saltis antauxen al la 
fajro, antaux ol ili povis kapti lin. 



Li prenis brancxon kun brulanta ekstremo, kaj Alcxjo ricevis 
tion en la okulon antaux ol li povis eviti gxin. Tio metis lin 
forde la batalo. Bilbo strebis helpi. Li prenis la kruron de 
Tocxjo — kiel eble plej bone, sed gxi grandis kiel trunko de 
junarbo, kaj forjxetis lin kiel turbon gxis la arbustosuproj, 
dum Tocxjo piedsxovis fajrerojn en la vizagxon de Torino. 

Rekompence Tocxjo ricevis brancxofrapon sur la busxon, kaj 
tio forbatis al li denton. Vi povas diveni, kiom tio hurligis lin. 
Sed gxuste tiam Vilhelmo aperis malantaux Torino kaj 
ensakigis lin de la kapo gxis la piedoj. Tiel la batalo cxesis. 

La gnomoj nun estis en granda embaraso: ili estis ligitaj en 
sakoj, kun tri koleraj troloj, du el ili bruligitaj kaj kontuzitaj, 
kiuj sidis proksime kaj kverele sin demandis, cxu oni rostu 
ilin malrapide, cxu haketigu ilin je pecetoj kaj boligu ilin, 
aux simple oni sidigxu sur ilin unu post la alia por kacxigi 
ilin. Bilbo ankoraux estis en arbusto kun sxiritaj vestajxoj kaj 
hauxto kaj ne riskis movi sin, timante ke oni auxdos lin. 

Tiam subite Gandalfo revenis. Sed neniu vidis lin. La troloj 
interkonsentis tuj rosti la gnomojn, kaj poste ilin mangxi 

— tion elpensis Alcxjo — kaj post multe da disputado ili 
akceptis lian proponon. 

— Ne indas nun rosti ilin; tio dauxrus la tutan nokton,—diris 
vocxo. Alcxjo konjektis, ke parolis Vilhelmo. 

— Ne rekomencu la disputon, Vilcxjo, — li diris, — aux tio 
vere dauxros la tutan nokton. 

— Kiu disputas? — diris Vilhelmo, kiu kredis, ke parolis 
Alcxjo. 

— Ci ja disputas, — diris Alcxjo. 

— Ci mensogas, — diris Vilhelmo, kaj tiel la disputo 
rekomencigxis. Fine ili decidis haketigi ilin je pecetoj, kaj 



boligi ilin. Ili starigis grandan nigran kaldronon kaj eligis 
siajn trancxilojn. 

— Ne indas boligi ilin! Ni ne havas akvon, kaj la puto 'stas 
malproksima, — diris vocxo. Alcxjo kaj Vilhelmo kredis, ke 
parolis Tocxjo. 

— La fauxkon fermu! — diris ili, — aux gxi neniam finigxos. 
Kaj ci mem sercxu la akvon, se ci reparolos. 

— Al ci same, — diris Tocxjo, kiu kredis, ke temis pri la vocxo 
de Vilhelmo. — Mi sxatus scii, kiu disputas krom ci? 

— Ci estas stultulo, — diris Vilhelmo. 

— Stultulo ci mem, — diris Tocxjo. 

Kaj rekomencigxis la disputo, pli kverele ol antauxe, gxis 
kiam fine ili decidis sidigxi sur la sakojn, unu post la alia por 
kacxigi la gnomojn, kaj poste ilin boligi. 

— Sur kiun ni sidigxu unue? — diris la vocxo. 

— Plej tauxgus unue la lasta ulo, — diris Alcxjo, kies okulon 
vundis Torino. Li kredis, ke parolis Tocxjo. 

— Ne parolu kun ci mem, — diris Tocxjo, — sed, se ci volas 
sidigxi sur la lastan, sidigxu do. Kiu 'stas la lasta? 

— Tiu kun la flavaj sxtrumpetoj, — diris Alcxjo. 

— Sensensajxoj, tiu kun la grizaj sxtrumpetoj, — diris 
Vilhelma vocxo. 

— Mi certis, ke ili estis flavaj, — diris Alcxjo. 

— Ja ili flavis, — diris Vilhelmo. 



— Kial do ci diris, ke ili estis grizaj? — diris Alcxjo. 

— Mi ja nenion diris, — diris Tocxjo. — Tion diris ci! 

— Du kontraux unu, do fermu la fauxkon! — diris Alcxjo. 

— Kiun ci alparolas? — diris Vilhelmo. 

— Suficxas! — diris kune Alcxjo kaj Tocxjo. — La nokto 
pludauxras, kaj la auxroro fruos. Ni agu tuj! 

— La auxroro vin forprenu, por ke vi el sxtono estu! — diris 
vocxo, kiu sonis Vilhelme. Sed ne temis pri li. CXar 
tiumomente lumo aperis super la monteto, kaj birdoj pepetis 
en la brancxoj. Vilhelmo nenion diris, cxar li sxtonigxis dum 
li klinigxis, kaj dum ili rigardis lin, ankaux Alcxjo kaj Tocxjo 
fiksigxis kiel rokoj. Kaj tie ili ankoraux staras gxis hodiaux, 
tute solaj, krom birdoj kiuj sxatas sidi sur ili. CXar se troloj, 
kiel vi eble jam scias, ne iras subteren antaux la auxroro, ili 
sxtonigxas kiel la montara materialo el kiu ili unue 
fabrikigxis, kaj ili neniam plu movigxas. Jen tio okazis al 
Alcxjo, Tocxjo kaj Vilhelmo. 

— Bonege! — diris Gandalfo, aperante de malantaux arbo, 
kaj helpis Bilbon grimpi de la dornarbusto. Tiam Bilbo 
komprenis cxion. La vocxo de la sorcxisto mem dauxrigis la 
kverelon kaj disputon de la troloj, gxis la sunlumo venis kaj 
cxesigis ilin. 

Poste ili malnodis la sakojn kaj liberigis la gnomojn. Tiuj jam 
preskaux sufokigxis kaj tre koleris. Ili ne sxatis resti surtere, 
auxskultante la planojn de la troloj por ilin rosti, kacxigi, aux 
dishaketigi je pecetoj. lii devis auxdi la klarigon de Bilbo 
dufoje antaux konvinkigxi. 

— Maltauxga momento por praktiki posxosxteladon, — diris 
Bomburo, — kiam ni volis nurvarmon kaj vespermangxon! 



— Sed cxiuokaze tiuj uloj tion ne permesus al vi sen batalo, 

— diris Gandalfo. — Krome, vi perdas tempon nun. CXu vi ne 
konstatas, ke la troloj nepre logxis en kaverno proksime de 
cxi tie por kasxi sin de la sunlumo? Ni devos gxin sercxi! 

Ili cxirkauxsercxis kaj baldaux trovis la sxtonbotajn signojn 
de la troloj, kiuj plu iris en la arbaron. Ili sekvis la spurojn 
supren de la monteto, gxis kiam arbustoj kasxis ilin, kaj ili 
venis al sxtona pordo, kiu kondukis al kaverno. Sed ili ne 
kapablis malfermi gxin, ecx kiam ili kune pusxis, dum 
Gandalfo provis diversajn sorcxojn. 

— CXu tio cxi tauxgas? — diris Bilbo, kiam ili jam estis lacaj 
kaj koleraj. — Mi trovis gxin surtere, kie la troloj kunbatalis. 

— Li tenis suficxe grandan sxlosilon, kvankam Vilhelmo 
estus konsiderinta gxin suficxe malgranda kaj sekreta. GXi 
sendube falis el lia posxo, felicxe antaux ol li sxtonigxis. 

— Kial cxiele vi ne diris pri gxi antauxe? — ili kriis. Gandalfo 
prenis gxin kaj metis gxin en la seruron. Tiam post pusxo la 
pordo svingigxis malantauxen, kaj ili cxiuj eniris. Trovigxis 
ostoj surtere, kaj fluis acxa odoro, sed estis multe da 
mangxajxoj sursenzorge malordaj bretoj, ankaux sur la 
planko, kun malneta fatraso da rabajxoj cxiuspecaj, de 
latunaj butonoj gxis potoj da oraj moneroj lokitaj en angulo. 
Estis ankaux multe da vestajxoj pendantaj sur la muroj, tro 
malgrandaj portroloj, sendube apartenintaj al iliaj viktimoj, 
kaj kune kun tiuj trovigxis diversaj glavoj de variaj specoj, 
formoj kaj grandecoj. Du glavoj allogis la atenton de la 
gnomoj, cxefe pro siaj belaj ingoj kaj juvelplenaj teniloj. 

Gandalfo kaj Torino havigis al si po unu glavon, kaj Bilbo 
prenis ponardon en leda ingo. Por troloj gxi estus eta 
posxtrancxilo, sed gxi egalis mallongan glavon por la hobito. 



— Jen belaj klingoj, — diris la sorcxisto, parte elingigante la 
glavojn kaj gvatante ilin scivoleme. — llin fabrikis ne troloj, 
nek homaj forgxistoj en tiuj cxi regiono kaj epoko, kaj kiam 
ni povos legi iliajn runojn, ni pli multe scios pri ili. 

— Ni eskapu el tiu fiodoro! — diris Filio. Ili do elportis la 
potojn kun moneroj, kaj la mangxajxojn netusxitajn kaj 
mangxeblajn, kaj ankaux unu barelon da biero ankoraux 
plenan. Ili volis matenmangxi, kaj cxar ili ankoraux malsatis, 
ili ne rifuzis tion, kion ili trovis en la trola mangxosxranko. 
Iliaj propraj mangxajxoj malmultis. Nun ili havis panon kaj 
fromagxon, kaj multe da biero, kaj lardon por rosti gxin 
super bragxoj. 

Poste ili dormis, cxar ilia nokto estis interrompita, kaj ili 
nenion plu faris gxis la posttagmezo. Tiam ili alkondukis la 
poneojn, kaj forportis la orplenajn potojn, kaj subterigis ilin 
tre sekrete ne malproksime de la apudrivera vojo, jxetante 
sorcxojn sur ilin, por la okazo, se ili revenus kaj retrovus ilin. 
Fininte tion, ili surseligxis kaj trotetis laux la orienta vojo. 

— Kien vi iris, se mi rajtas demandi? — diris Torino al 
Gandalfo dum ili kunrajdis. 

— Mi rigardis antauxen, — li diris. 

— Kio revenigis vin gxuste en minuto de nia bezono? 

— Mi rigardis malantauxen, — li diris. 

— Klare! — diris Torino, — sed cxu vi povas plu klarigi? 

— Mi iris vidi nian vojon. GXi baldaux farigxos dangxera kaj 
malfacila. Mi ankaux malkvietigxis pro replenigo de niaj 
malmultaj provizoj. Mi tamen ne longe iris antauxen, gxis mi 
renkontis du amikojn de Rivendelo. 



— Kio estas tio? — demandis Bilbo. 


— Ne interrompu! — diris Gandalfo. —Vi venos tien post 
kelkaj tagoj, se vi estos bonsxancaj, kaj vi scios cxion pri gxi. 
Kiel mi diris, mi renkontis du kunulojn de Elrondo. Ili hastis 
pro timo de la troloj. Ili diris al mi, ke tri troloj venis 
malsupren de 1' montaro kaj eklogxis en la arbaro proksime 
de la vojo. Ili jam fortimigis cxiun el la regiono, kaj ili 
embuskis por kapti vojagxantojn. Mi tuj sentis, ke oni 
bezonas min malantauxe. Retrorigardante, mi vidisfajron 
malproksiman kaj venis al gxi. Do jen vi scias cxion. Bonvolu 
esti pli atentaj la sekvan fojon, aux ni neniam antauxeniros. 

— Dankon! — diris Torino. 



3. Mallonga ripozo 


lli nek kantis nek rakontis fabelojn dum tiu tago, kvankam la 
vetero plibonigxis, nek la sekvan tagon, nek la tagon poste. 
Je cxiu flanko ili komencis senti pli proksiman dangxeron. Ili 
bivakis sub la steloj, kaj kvankam restis suficxe da herbo por 
la poneoj, al ili mankis nutrajxoj malgraux la provizoj, kiujn 
ili prenis de la troloj. Unu matenon ili transvadis largxan 
riveron, kiu murmuris kaj sxauxmis sur sxtonoj. La kontrauxa 
bordo estis kruta kaj glita. Kiam ili atingis la bordosupron 
kondukante la poneojn, ili vidis, ke la granda montaro estis 
proksima. SXajnis, ke ili estis nur unu tagon for de la piedo 
de la plej proksima monto. Malluma kaj moraa gxi aspektis, 
kvankam sur gxiaj brunaj deklivoj vidigxis makuloj de 
sunlumo, kaj malantaux la montosxultroj brilis negxkovritaj 
pintoj. 

— CXu gxi estas nia Monto? — demandis Bilbo solene, 
gapante gxin rondokule. Li neniam antauxe vidis tiel 
grandan objekton. 

— Kompreneble ne! — diris Balino. — GXi estas nur la 
komenco de la Nebulecaj Montoj, kaj ni devos iamaniere 
trairi, supreniri, aux subiri ilin, antaux ol veni al Sovagxejo, 
kiu trovigxas longe for. Kaj restas longa marsxo ekde la 
transflankaj deklivoj al la Soleca Monto en la oriento, kie 
Smauxgo kusxas sur nia trezoro. 

— Ho! — diris Bilbo, kaj tiam li sentis sin treege laca. Li 
denove — kaj ne lastfoje! — sopiris sian komfortan segxon 
apud la fajro en la plej sxatata salono de sia hobitotruo, kun 
kantanta teujo. 


Gandalfo nun gvidis ilin. 



— Ni devos ne mistrafi la vojon, aliel ni pereos,—li diris. — Ni 
devos trovi mangxajxojn kaj pli malpli sekuran ripozejon. Kaj 
plie vi devos sekvi la gxustan vojon inter la Nebulecaj 
Montoj, aliel vi perdigxos tie kaj devos reveni por rekomenci 
cxion — se iel vi sukcesus reveni. 

Ili demandis per kiu vojo li intencis konduki ilin, kaj li 
respondis: 

— Vi estas venintaj al la limo de la Sovagxejo, kaj tion iuj el 
vi jam scias. le antaux ni estas kasxita la bela valo 
Rivendelo, kaj tie logxas Elrondo en la Lasta Hejmeca Domo. 
Mi sendis mesagxojn pere de miaj amikoj, kaj ni estas 
atendataj. 

Tio sxajnis placxa kaj kuragxiga, sed ili ankoraux ne atingis 
gxin, kaj ne estus tiom facile trovi la Lastan Hejmecan 
Domon okcidente de la montaro. Antaux ili vidigxis nek 
arbaro, nek valo, nek montoj, nur unu grandega deklivo, kiu 
supreniris iom post iom antaux ol veni al la unuaj 
montopiedoj. La vasta regiono estis kovrita de eriko kaj 
fenditaj rokoj, kun elstaraj verdaj makuloj kaj strekoj da 
musko kaj herbo, kie eble trovigxis akvo. 

La mateno pasis kaj venis la posttagmezo, sed en la tuta 
dezerto ne vidigxis spuro de logxejo. Ili farigxis 
maltrankvilaj, cxar ili vidis, ke la domo estis kasxita ie ajn 
inter ili kaj la montaro. Ili malkovris neatenditajn valojn, 
mallargxajn kaj krutajn, kiuj subite fendigxis sub iliaj piedoj. 
Ili rigardis suben kaj vidis arbojn kaj fluantan akvon. Estis 
ravinetoj, kiujn ili povis preskaux transsalti, sed tiuj estis tre 
profundaj kun akvofaloj. Estis malhelaj ravinoj, kiujn oni 
povis nek transsalti nek engrimpi. Estis marcxoj, kelkaj 
verdaj kaj placxaj kun altaj kaj brilaj floroj. Sed poneo, kiu 
eble malsuprenirus tien kun kofro, ne kapablus eliri. 



Oni ne povis antauxe imagi, kiom vaste etendigxis la lando 
ekde la travadejo gxis la montaro. Bilbo miregis. La sola 
vojeto estis markita de blankaj sxtonoj; kelkaj estis 
malgrandaj kaj aliaj duonkovritaj de musko aux eriko. Entute 
necesis longa vojagxo por sekvi tiun vojstrekon, ecx kiam 
gvidis Gandalfo, kiu sxajne bone konis la gxustan direkton. 

Liaj kapo kaj barbo skuigxis tien kaj reen, sercxante la 
sxtonojn, kaj ili sekvis lian kondukadon. Sed ili ne sxajnis 
proksimigxi al la celo, antaux ol la tago komencis forvelki. La 
tehoro jam pasis, kaj same pasus baldaux la vespermangxa 
horo. Flirtis noktaj papilioj, kaj estigxis mallume, cxar la luno 
ankoraux ne levigxis. La poneo de Bilbo ekstumblis pro la 
radikoj kaj sxtonoj. Ili venis al rando de profunda deklivo tiel 
subite, ke la cxevalo de Gandalfo preskaux glitis suben. 

— Ni estas cxi tie finfine! — li kriis, kaj la aliaj venis al li, kaj 
rigardis trans la randon. Malproksime sube, iii vidis valon. Ili 
auxdis akvon flustri kaj hasti laux la rokplena fluejo. Arbara 
bonodoro sentigxis en la aero, kaj vidigxis lumo en la 
transrivera valo. 

Bilbo neniam forgesis, kiel ili subeniris dum la vesperigxo, 
glitante kaj stumblante sur la zigzaga vojo al la sekreta valo 
Rivendelo. La aero varmigxis, dum ili malsupreniris, kaj la 
pina odoro tiel ripozigis lin, ke foje li duondormis kaj 
preskaux elseligxis antaux ol lia nazo trafis la kolon de sia 
poneo. La malsupreniro kuragxigis ilin. La arboj sxangxigxis 
al kverkoj kaj fagoj, kaj ili sentis sin pli komfortaj en la 
krepuska mallumo. La herba verdo apenaux forpaligxis, kiam 
ili venis fine al maldensejo proksime de la riverbordo. 

— Ho, mi flaras elfojn! — pensis Bilbo, kaj li suprenrigardis al 
la steloj. Ili flagretis brile kaj blue. GXuste tiam auxdigxis 
rida kanto el la arboj: 



Vi kien descendas, 
al kia fincelo? 

La hufoj ferendas! 

Fluadas rivero! 

O! tra-la-la-lale 
cxi-sube envale! 

Vi kion nazumas, 
kaj kien vi vagas? 

Brulsxtipoj parfumas, 

Platkukojn ni bakas! 

O! tril-lil-lil-lole 
envale petole, ha! ha! 

Al kia stacio 

dum barboj flirtemas? 

Sen scio pro kio 
Baginzo alvenas 
Kaj Balin kaj Dvalin 
descende envalen 
junie 
ha! ha! 

CXu restos vi plue 
Aux cxu vi forkuros? 

Jam estas malfrue! 

Taglumo obskuros! 

Forkuro malspritas, 

Restado gxojridas. 

Do restu festene 
gxis morgaux matene 
arie ha! ha! 

Tiel ili ridis kaj kantis en la arboj; kaj eble vi opinias, ke 
temas nur pri belaj sensencajxoj. Sed ili ne zorgas pri tio, kaj 
ili ridus ecx pli lauxte, se vi tion dirus al ili. Evidente ili estis 
elfoj. Baldaux Bilbo ekvidis ilin, dum la mallumo densigxis. 

Li sxatis elfojn, kvankam li malofte renkontis ilin, sed li 
ankaux iom timis ilin. La gnomoj ne tro amikas kun la elfoj. 



Ecx decaj gnomoj kiaj Torino kaj kompanio opinias ilin 
malsagxaj (kio estas tre malsagxa opinio), kaj trovis ilin 
gxenaj. CXar la elfoj incitetas kaj mokas ilin, cxefe pro iliaj 
barboj. 

— Nu, do! — diris vocxo. — Rigardu do! Hobito Bilbo sur 
poneo. Kara mia, cxu ne cxarme? 

— Absolute mirige kaj rave. 

Tiam iii ekkantis ridindan kanzonon kiel tiun, kiun mi jxus 
transskribis. Finfine, unu el ili, alta junulo, venis el la arboj 
kaj riverencis antaux Gandalfo kaj Torino. 

— Bonvenon al la valo, — li diris. 

— Dankon, — dirisTorino, iom malafable, sed Gandalfo jara 
elseligxis kaj interparolis gaje kun la elfoj. 

— Vi iomete misvojigxis, — diris la elfo, — se efektive vi 
celas la unikan vojon trans la riveron kaj al la domo 
aliflanke. Ni gvidos vin al la gxusta vojo, sed estus pli facile 
iri piede gxis kiam vi transiros la ponton. CXu vi restos cxi 
tie iomete por kanti kun ni, aux cxu vi intencas pluiri al la 
domo? La vespermangxo estas tie preparata, — li diris, — kaj 
mi jam flaras la lignofajron pretan por kuirado. 

Kvankam Bilbo estis laca, li preferus iomete resti. Elfa 
kantado auxdindas sub la somera stelaro, kaj auxdendas se 
oni sxatas tion. Kaj li ankaux volis paroli kun anoj de tiu 
raso, kiu sxajnis koni lin kaj lian nomon, kvankam li neniam 
antauxe renkontis ilin. Kaj li tre sxatus scii ilian opinion pri la 
aventuro. La elfoj scias multon, kaj ekscias novajxojn pri la 
popoloj kaj landoj tiel rapide kiel kuranta akvo, aux ecx pli 
rapide. 



Sed la gnomoj insistis tuj vespermangxi kaj ne volis atendi. 
CXiuj do pluiris, kondukante la poneojn, gxis kiam ili estis 
gviditaj al bona vojo, kaj finfine al la bordo de la rivero. GXi 
fluis rapide kaj brue, kiel montara rojo dum la someraj 
vesperoj kiam la suno varmigis la negxokovritajn 
montopintojn. La ponto estis el sxtono sen randomuro, kaj 
suficxe largxis nur, por ke la poneoj kapablu transiri gxin. Ili 
do pasis malrapide kaj atenteme, unu post la alia, 
kondukante la poneojn perbride. La elfoj alportis brilajn 
lanternojn al la bordo, kaj ili kantis gajan kanzonon dum la 
transiro. 

— Ne trempu la barbon en la sxauxmon, Mosxto, — ili vokis 
al Torino, kiu iris preskaux kvarpiede. —GXi jam estas 
suficxe longa sen akvumado. 

— Kaj atentu, ke Bilbo ne formangxu la kukojn, — ili vokis. 

— Li estas ankoraux tro grasa por pasi tra sxiosiltruo! 

— CXit, cxit, Bona Popolo! Kaj bonan nokton! — diris 
Gandalfo, kiu venis laste. — La valoj havas orelojn, kaj kelkaj 
elfoj havas trogajajn langojn. Bonan nokton! 

Kaj tiel fine ili cxiuj venis al la Lasta Hejmeca Domo, kaj 
trovis la pordon largxe malfermita. 

Nu, estas strange, ke bonaj aferoj kaj plezuraj okazoj 
bezonas nur mallongan klarigon, kaj ne tre rakontindas, 
kvankam aferoj malkomfortaj estas nerezisteble allogaj, kaj 
teruroj naskas multajn bonajn fabelojn, kiuj krome necesigas 
multe da rakontado. Ili restis en tiu domo almenaux dek kvar 
tagojn, kaj estis malfacile je la fino foriri. Bilbo volus tie resti 
por cxiam, kaj ecx magio ne forportus lin senpene al lia 
hobitotruo. Tamen oni ne povas rakonti multon pri tiu 
pauxzo. 



La domestro estis elfamiko — unu el tiuj homoj, kies patroj 
rolis en la strangaj fabeloj pri prahistorio kaj la militoj inter 
malicaj goblenoj, elfoj kaj la unuaj homoj en la Nordo. Dum 
la epoko de nia rakonto ankoraux trovigxis homoj, kiuj estis 
praidoj de la elfoj kaj la herooj de la Nordo, kaj la domestro 
Elrondo estis ilia cxefo. 

Li estis nobla, belvizagxa kiel elfestro, forta kiel militisto, 
sagxa kiel sorcxisto, respektinda kiel gnomregxo, kaj afabla 
kiel la somero. Li aperas en multaj fabeloj, tamen lia rolo en 
la glora aventuro de Bilbo estas eta sed grava — kiel vi 
konstatos, se iel ni atingos la finon. La hejmo de Elrondo 
perfekte tauxgis por mangxi, dormi, labori, rakonti 
legendojn kaj kanti kanzonojn, ecx por simple sidi kaj pensi, 
aux fari cxion samtempe. En tiu valo malico tute mankis. 

Mi tre sxatus disponi tempon por priskribi almenaux unu-du 
rakontojn aux kantojn, kiujn ili auxdis en tiu domo. CXiuj, 
inkluzive de la poneoj, refresxigxis kaj plifortigxis post kelkaj 
tagoj. Oni rebonigis iliajn vestajxojn, kontuzojn, humorojn 
kaj esperojn. Iliajn sakojn oni plenigis per provianto suficxe 
nutra kaj fortiga por la transmonta vojagxo. Oni plibonigis 
ilian vojagxplanon per bonaj konsiloj. Sed venis la vespero 
antaux la somermezo, kaj ili pretis ekiri je la somermeza 
auxroro. 

Elrondo sciis cxion pri runoj cxiuspecaj. Tiutage li studis la 
glavojn portitajn el la trolaj kavernoj kaj diris: 

— Tiuj ne estas fabrikitaj de troloj. Ili estas malnovaj glavoj, 
tre malnovaj glavoj de miaj parencoj, la Altaj Elfoj de I' 
Okcidento. Ili fabrikigxis en Gondolino dum la militoj 
kontraux goblenoj. Ili supozeble devenas de draka trezoro, 
aux goblena rabajxo, cxar drakoj kaj goblenoj detruis tiun 
urbon antaux multaj epokoj. La vian, Torino, la runoj nomas 
Orkristo, Kiu Disfendas Goblenojn en la malnova lingvo de 



Gondolino. GXi estis fama klingo. La via, Gandalfo, nomigxas 
Glamdringo, Kiu Martelas Malamikojn, kiun portis iam la 
Gondolina regxo. Gardu ilin bone. 

— Kie sxtelis ilin la troloj, mi scivolas, — diris Torino 
rigardante sian glavon kun nova intenco. 

— Tion mi ne scias, — diris Elrondo, — sed oni povas diveni, 
ke viaj troloj rabis aliajn sxtelistojn, aux la restajxon de 
antikvaj rabajxoj kasxitaj en kaverno de la malnova montaro. 
Mi auxdis, ke ankoraux trovigxas perditaj trezoroj en la 
forlasitaj minejoj de Morio depost la milito intergnomoj kaj 
goblenoj. 

Torino pripensis tiujn vortojn. 

— Mi gardos cxi tiun glavon kun honoro, — li deklaris. — Ke 
gxi baldaux disfendu goblenojn denove! 

— Jen deziro eble baldaux plenumota en la montaro! — diris 
Elrondo — Sed nun vi devas montri al mi vian mapon! 

Li prenis kaj profunde rigardis gxin, malrapide skuante la 
kapon, cxar kvankam li ne tute aprobis la gnomojn kaj ties 
avidon al oro, li ja malsxatis drakojn kaj ties malican kruelon. 
Lin cxagrenis la ruinigita urbo Dalo kun la gajaj sonoriloj, kaj 
la bruligitaj bordoj de la bela Rivero Rapida. La krescenta 
luno brilis argxente. Li levis la mapon kaj lasis la lumon 
trabrili gxin. 

— Kio estas tio? — li diris.—Jen lunliteroj, apud la simplaj 
runoj, kiuj diras: “Kvin futojn altas la pordo, kaj triopo povas 
enmarsxi kune”. 

— Kio estas lunliteroj? — demandis la hobito, tre ekscitita. Li 
sxatis mapojn, kiel mi menciis antauxe, kaj li sxatis ankaux 



runojn, literojn kaj sekretajn manskribajxojn, kvankam kiam 
li skribis ilin, tiuj sxajnis pikecaj kaj malnetaj. 


— Lunliteroj estas runliteroj, kiujn oni ne povas vidi, 

— klarigis Elrondo. — Ne videblaj, kiam oni rigardas ilin 
rekte. Ili videblas, nur kiam malantauxe brilas luno, 
samforma kaj samsezona kiel en la tago, kiam ili unue 
skribigxis. La gnomoj inventis ilin, kaj skribis ilin per 
argxentaj skribiloj, kiel povas konfirmi viaj kunuloj. Tiuj estis 
skribitaj jam delonge, gxuste antaux la somermezo cxe 
krescenta luno. 

— Kion ili diras? — demandis kune Gandalfo kaj Torino. Ili 
estis iom gxenitaj, cxar Elrondo malkovris tion antaux ili, 
kvankam ili ne povistauxge malkovri ilin antauxe, kaj oni ne 
sciis kiam oni retrafus tiun okazon en la estonteco. 

— “Staru apud la griza sxtono, kiam la turdo trilas. Je la Tago 
de Durino la lasta lumo de la sunsubiro brilos sur la 
sxlosiltruon''. 

— Durino, Durino! — dirisTorino. — Li estas la prapatro de la 
plej malnova gnoma popolo, la Longbarbuloj, kaj mia unua 
praulo. Mi estas lia heredanto. 

— Kion signifas la Tago de Durino? — demandis Elrondo. 

— La unua tago de la gnoma jaro, — diris Torino, — estas, 
kiel cxiu devus scii, la unua tago de la lasta lunciklo, inter 
auxtuno kaj vintro. La Tago de Durino okazas, kiam la lasta 
luno de auxtuno kaj la suno kunbrilas en la sama cxielo. Sed 
tio ne helpos nin, bedauxrinde, cxaroni perdis la kapablon 
kalkuli, kiam tiu horo reokazos. 

— Ni vidos cxu vi pravas pri tio, — diris Gandalfo. — CXu 
restas aliaj skribajxoj? 



— Ne dum tiu cxi luno, — diris Elrondo. Li redonis la mapon 
al Torino kaj iris al la rando de 1' rivero por vidi la elfojn danci 
kaj kanti je la lasta vespero antaux la somermezo. 

La sekva mateno anoncis somermezon belan kaj fresxan, 
kun blua sennuba cxielo, kaj la suno dancanta sur la akvo. Ili 
forrajdis, dum elfoj adiauxis ilin per kantoj kaj bondeziroj. 

Iliaj koroj ardigxis pri estontaj aventuroj kaj ili pripensis la 
vojon, kiun ili devos sekvi trans la Nebulecaj Montoj al la 
foraj landoj. 



4. Tramonte kaj submonte 

Multaj padoj kondukis supren al tiu montaro, kaj multaj 
pasejoj transiris gxin. Sed pluraj padoj estisfalsaj kaj 
trompaj, kaj multaj estis sen fino kaj kondukis nenien. 
Preskaux cxiuj pasejoj estis infestitaj de malicajxoj kaj 
teruraj dangxeroj. Gvidite de la sagxaj konsiloj de Elrondo 
kaj la sagaca memoro de Gandalfo, la gnomoj kaj la hobito 
sekvis la gxustan padon al la gxusta pasejo. 

Multajn longajn tagojn post kiam ili elgrimpis la valon kaj 
lasis longe for la Lastan Hejmecan Domon, ili ankoraux 
supreniris. La pado estis malfacila kaj dangxera, kaj gxi estis 
nerekta, soleca kaj longa. Ili nun povis retrovidi la landojn, 
kiujn ili lasis, longe etenditajn malsupre. Bilbo sciis, ke en la 
fora okcidento, kie estis blue kaj nebule, trovigxis lia lando 
de sekuraj kaj komfortaj aferoj, kun lia eta hobitotruo. Li 
tremis. La monta aero akre malvarmigxis, kaj la vento 
fajfegis inter la rokoj. Foje sxtonegoj liberigxis de la deklivoj 
pro la sunfandita negxo kaj falis malsupren inter la 
vojagxantoj (bonsxance!) aux foje super iliaj kapoj (terurel). 
La noktoj estigxis malkomfortaj kaj frostaj. Ili ne kuragxis 
kanti aux tro lauxte paroli, cxar la ehxoj estis misteraj, 
kvazaux la silento volus, ke oni auxdu nur la bruon de I' 
akvofluo, la flustron de I' lamenta vento kaj la frakasan fluon 
de sxtonetoj. 

“Ankoraux someras sube de ni, — pensis Bilbo. — Kaj oni 
rikoltas fojnon kaj piknikas. Oni finos la rikolton kaj amasigos 
rubusojn, antaux ol ni ecx komencos la subiron, se ni dauxre 
marsxos tiel malrapide”. 

Ankaux la aliaj sopiris, kvankam kiam ili adiauxis Elrondon 
dum kuragxiga mezsomera mateno, ili gaje parolis pri la 
transmontiro, kaj pri rapida rajdado al la foraj landoj. Ili 



supozis veni al la sekreta pordo de la Soleca Monto eble je la 
unua auxtuna lunociklo. “Kaj eble tio okazos dum la Festo de 
Durino”, — ili diris. Nur Gandalfo skuis la kapon, kaj nenion 
diris. Gnomoj ne plu vojagxistien depostjaroj, sed Gandalfo 
jes. Li sciis kiom malico kaj dangxero kreskis kaj prosperis en 
Sovagxujo, de kiam la drakoj pelis homojn for de tiuj landoj, 
kaj la goblenoj disvastigxis sekrete post la batalo de la 
Minejoj de Morio. Ecx la bonaj planoj de lertaj sorcxistoj kiel 
Gandalfo kaj de bonaj amikoj kiel Elrondo devojigxas 
kelkfoje, kiam oni riskas aventuri trans la Limo de 
Sovagxujo. Kaj Gandalfo estis suficxe sagxa sorcxisto por scii 
tion. 

Li sciis, ke povus okazi ia ajn hazardo, kaj li ne kuragxis 
esperi, ke ili pasus senriske trans tiuj altaj montegoj kun 
solecaj pintoj kaj valoj, kie regis neniu regxo. Kaj prave. CXio 
iris glate, gxis kiam iutage ili frontis fulmotondron — pli 
gxuste fulmobatalon. Vi scias kiom terura estas tre forta 
fulmotondro en la kampoj kaj valoj, cxefe kiam du sxtormoj 
kunvenas kaj konfliktas. Ecx pli teruraj estasfulmo kaj 
tondro en la montara nokto, kiam sxtormoj venas el la 
oriento kaj okcidento, kaj kunbatalas. La fulmo frapas la 
montopintojn, kaj rokoj tremas frakasante la aeron, 
disrulante kaj resaltante en cxiun kavernon kaj kavon. Kaj 
tiam la mallumon plenigas netolerebla bruo kaj subita lumo. 

Bilbo neniam antauxe vidis nek imagis tian spektaklon. Ili 
trovigxis en loko alta kaj mallargxa, apud timige apika kaj 
sombra valoflanko. Tie ili tranoktis sxirmitaj de sxtonbreto, 
kaj li kasxis sin sub kovrilo kaj tremis de 1' kapo gxis la 
piedoj. Kiam li kuragxis sxtelrigardi la fulmon ekstere, li vidis 
promeni du sxton-gigantojn, kiuj lude jxetis rokegojn inter 
si, kaptante ilin kaj skuante ilin en la mallumon, kie tiuj 
frakasigxis malproksime en la arbaro aux dispece eksplodis. 
Tiam venis vento kaj pluvo, kaj la vento vipis la gutojn kaj 
hajlon cxiudirekte, gxis la klifa breto ne plu sxirmis ilin. Ili 



baldaux estis gxisoste malsekaj. La poneoj klinis siajn 
kapojn suben, kun vostoj intersiaj kruroj, kaj kelkaj henis 
pro timo. Ili povis auxdi la gigantojn ridegi kaj krii inter la 
montoj. 

— Estas malutile! — diris Torino. — Se ni ne estos forblovitaj, 
dronigitaj aux fulmofrapitaj, unu el tiuj gigantoj forprenos 
nin kaj piedbatos nin cxielen kiel pilkojn. 

— Nu, se vi konas pli tauxgan lokon, konduku nin! — diris 
Gandalfo, kiu sentis sin grumblema, kaj mem ne tre 
kontentis pro la gigantoj. 

La kverelo finigxis kiam oni sendis Filion kaj Kilion por sercxi 
pli ŝirmitan lokon. Ili estis tre akrokulaj, cxar ili estis kvindek 
jarojn pli junaj ol iu ajn el la aliaj gnomoj. Ili kutime ricevis 
tian taskon, kiam cxiu vidis, ke nepre ne utilus sendi Bilbon. 
Valoras cxiam la peno okule sercxi, se oni volas trovi ion 
(almenaux tiel Torino diris al la junaj gnomoj). Oni certe ofte 
trovas ion se oni sercxas, sed egale oni ne cxiam trovas la 
aferon, kiun oni unue celis. Kaj temis gxuste pri tio cxi-foje. 

Baldaux Filio kaj Kilio revenis rampante en la vento, tenante 
per la ungoj la cxirkauxajn rokojn. 

— Ni trovis sekan kavernon, — ili diris, — ne longe post la 
proksima vojturno, kaj ni cxiuj kun la poneoj povos eniri. 

— CXu vi gxisfunde esploris gxin? — diris la sorcxisto, kiu 
sciis, ke montaj kavernoj ne ofte estis sen okupantoj. 

— Jes, jes, — ili diris, kvankam cxiu sciis, ke ili ne estis tie 
suficxe longe kaj revenis iom tro frue. — GXi estas ne tro 
granda kaj ne tro longa. 

Tio estas la risko pri kavernoj. Oni foje ne scias kiom 
profundaj ili estas, nek kien iras la plej profundaj pasejoj. 



nek kio atendas ene. Sed cxi-foje la informoj de Filio kaj Kilio 
sxajnis suficxe bonaj. Ili do levigxis por ekiri. La vento hurlis 
kaj la tondro mugxis, kaj ili malfacile vigligis sin kaj la 
poneojn. Tamen ili ne devis iri tro longe, kaj baldaux ili venis 
al elstara roko en la pado. Kiam ili pasis post gxin, ili trovis 
malaltan arkon en la monta flanko. Estis nur suficxeda 
spaco, por ke la poneoj trapasu sen siaj sakoj kaj seloj. Kiam 
ili eniris sub la arkon, estis kontentige auxdi la venton kaj 
pluvon ekstere anstataux cxirkauxe, kaj ili sentis sin sekuraj 
forde la gigantoj kaj iliaj rokoj. Sed la sorcxisto ne deziris 
riski. Li lumigis sian bastonon — samkiel li faris jam delonge 
en la mangxocxambro de Bilbo, se vi memoras tion — kaj 
pertiu lumo ili esploris la kavernon gxisfunde. 

GXi estis pli malpli ampleksa, sed ne tro granda kaj mistera. 
GXi havis sekan plankon kaj komfortajn nicxojn. CXe unu 
fino trovigxis loko por la poneoj; kaj tie ili staris tre kontentaj 
pro la translokigxo, vaporante kaj macxante en siaj 
muzelsakoj[2]. Oino kaj Gloino volis bruligi fajron cxe la 
pordo porsekigi siajn vestajxojn, sed Gandalfo ne permesis 
tion. Ili do etendis siajn trempitajxojn sur la plankon, eligis 
sekajn ajxojn el siaj pakoj, arangxis siajn litkovrilojn, prenis 
siajn pipojn kaj komencis blovi fumoringojn, kiujn Gandalfo 
kolorigis kaj dancigis sub la tegmenton por ilin distri. Ili 
longe parolis, kaj forgesis pri la sxtormo, diskutante kion 
cxiu el ili faros pri sia parto de la trezoro — se ili tion 
amasigus, kaj tio sxajnis suficxe farebla tiumomente. Kaj jen 
ili ekdormis unu post la alia. Kaj tio estas la lasta fojo, kiam 
ili uzis la poneojn, sakojn, pakajxojn, ilojn kaj ilarojn, kiujn ili 
kunportis. 

Tamen tiunokte montrigxis bonsxance, ke ili konvinkis 
Bilbon kunvojagxi. CXar ial li longe ne sukcesis ekdormi, kaj 
kiam li komencis dormi li spertis kosxmarojn. Li songxis, ke 
fendo profunde de 1' kaverno farigxis pli largxa kaj granda. Li 
tre timis sed ne kapablis krii aux agi, krom kasxi sin kaj 


spekti. Tiam li songxis, ke la kaverna planko disvelkis kaj li 
forglitis malsupren, suben kaj suben gxis oni ne scias kien. 

Je tio li vekigxis kun terura tremo, kaj trovis, ke lia songxo 
parte pravis. Fendo ja aperis fine de la kaverao, kaj jam 
farigxis largxa pasejo. Li vekigxis gxustatempe por vidi la 
voston de lasta poneo malaperi en la truon. Kompreneble li 
tre lauxte kriis, tiel lauxte kiel hobitoj povas krii. Tia lauxto 
surprizas, se oni konsideras ilian etecon. 

Tuj elsaltis goblenoj, grandaj goblenoj, malbelaj goblenegoj, 
amasoj da goblenoj, antaux ol oni povus diri “blokoj kaj 
rokoj”. Ili venis almenaux sesope por cxiu gnomo, kun ecx 
du por Bilbo, kaj ili estis kaptitaj kaj forportitaj en la fendon, 
antaux oni povus diri “saliko kaj tindro”. Sed ne Gandalfo. 
Almenaux la krio de Bilbo sukcesis averti lin, kaj li tuj 
vekigxis. Kiam la goblenoj venis por lin kapti, terura fulmo 
ekbrilis en la kaverno, kaj multaj el ili falis mortintaj. 

La fendo subite fermigxis, kaj Bilbo kaj la gnomoj sin trovis 
cxe la malgxusta flanko! Kie estis Gandalfo? Tion sciis nek ili 
nek la goblenoj, kaj la goblenoj ne scivolis suficxe por sercxi 
lin. Ili kaptis Bilbon kaj la gnomojn, kaj haste marsxigis ilin 
suben. La vojo estis profunda kaj senluma, kaj nur la 
goblenoj, kiuj kutimis vivi en la submontaj profundajxoj, 
povis vidi gxin. La pasejoj estis plektitaj kaj implikitaj en 
cxiu direkto, sed la goblenoj konis la vojon tiel bone kiel ni 
scias atingi la posxtoficejon. La vojo subiris plu, kaj estigxis 
tre sufoke. La goblenoj perfortis ilin, pincxante senkompate 
kaj ridante per rauxkaj rokecaj vocxoj. Bilbo estis ecx pli 
malfelicxa ol kiam la trolo kaptis lin per la piedfingroj. Li 
sopiris denove sian belan brilan hobitotruon. Ne por la lasta 
fojo. 

Nun glimis rugxa luno antaux ili. La goblenoj komencis 
kanti, aux pli gxuste graki, stamfante la plauxdan ritmon per 



siaj piedoj sur la tona planko kaj samtempe skuante siajn 
kaptitojn. 

Klak! Krak! Nigra vrak'! 

Pen, prem! Pincx, gxem! 

Kaj laux kurb' al Koboldurb' 
jen vojo, knab'! 

Macx, bat! Drasx, sxpat! 

Martel-ambose! Ferme kaj sxlose! 

Pistsufero sub la tero! 

Oj-oj-o, knab'! 

Pulsa vibro! Vipa siblo! 

Frapo, lamento! Kricxo kaj plendo! 

Labor', laboro! Sen torporo, 
dum la koboldoj drinkas, ridas, 
karusele sub-subtere 
sen gxojo, knab'! 

La bruo estis terura. La muroj resonis per “klak, krak!" kaj 
"drasx, sxpat!", kaj malbela ridado de ilia "oj-oj-o, knab"'. La 
senco de la kanto estis suficxe klara, cxar la goblenoj nun 
tenis vipojn kaj ilin frapis "vipa siblo", pelante ilin antauxen 
kiel eble plej rapide. Pluraj gnomoj estis lamentantaj kaj 
blekantaj, kiam ili subite stumblis en grandan kavernon. 

GXin lumigis granda rugxa fajro meze de I' halo kaj torcxoj 
cxirkaux la muroj, kaj gxin plenigis la goblenaro. Ili ridis, 
stamfis kaj aplauxdis, kiam enkuris la gnomoj kun la 
kompatinda Bilbo cxe la fino plej proksime de I' vipoj, dum la 
pelantaj goblenoj gxojkriis kaj svingis siajn vipojn 
malantaux ili. La poneoj jam kunpremig^is tie en angulo, kaj 
trovigxis ankaux la sakoj kaj pakajxoj, kiujn la goblenoj jam 
malfermis kaj sercxis kaj jam pridisputis. 

Mi bedauxras, ke temis pri la lasta fojo, kiam ili vidis la 
poneojn, inkluzive de bela forta poneeto, kiun donacis 



Elrondo al Gandalfo, cxar ties cxevalo ne tauxgis por la 
monta vojo. La goblenoj kutimas mangxi cxevalojn, poneojn 
kaj azenojn — kaj krome pli terurajn aferojn — kaj ili cxiam 
malsatas. Sed tiam la kaptitoj pensis nur pri si. La goblenoj 
katenis iliajn manojn malantaux la dorsoj, ligis ilin per 
cxenoj kaj trenis ilin gxisfunde de I' kaverno kun la eta Bilbo 
tirita cxe la fino. 

Tie en la ombroj sur granda plata sxtono sidis horora 
gobleno kun grandega kapo, cxirkauxita de armitaj goblenoj 
kun hakiloj kaj kurbaj glavoj, kiujn iii emas uzi. Efektive, 
goblenoj estas kruelaj, malicaj kaj malbonkoraj. Ili fabrikas 
ne belajn ajxojn, sed lertajn ilojn. lii fosas tunelojn kaj minas 
preskaux tiel bone kiel la plej kompetentaj gnomoj, kiam ili 
faras al si la penon, kvankam kutime ili estas malordaj kaj 
malnetaj. Ili havis talenton por marteloj, hakiloj, glavoj, 
ponardoj, piocxoj, tenajloj kaj cxiuj torturiloj, aux ili 
fabrikigis ilin laux siaj planoj fare de sklavoj kaj kaptitoj, kiuj 
devis labori gxismorte pro manko de aero kaj lumo. Estas 
probable, ke ili inventis multe de la masxinoj, kiuj nun tiom 
cxagrenas la mondon, nome ingxeniajn murdilojn por amas- 
mortigo. GXuste pistmasxinoj kaj eksplodiloj cxiam placxis 
al ili, cxar ili ne sxatis troe labori per siaj propraj manoj. Sed 
en tiu epoko kaj tiu sovagxa lando, ili ne progresis tiom (kiel 
oni kutimas diri). Ili ne specife malamis gnomojn, ne pli ol ili 
malamis aliajn personojn kaj aferojn, cxefe ordemulojn kaj 
ricxulojn, kaj foje gnomoj en kelkaj lokoj aliancis kun ili. 
Tamen ili sentis apartan malamon al la popolo de Torino pro 
la milito, kiun mi menciis antauxe, sed kiu ne rolas en tiu cxi 
rakonto. CXiamaniere, al goblenoj estas egale, kiun ajn ili 
kaptas — kondicxe ke la kaptado farigxu vigle kaj kasxe, kaj 
ke la kaptatoj ne povu sin defendi. 


— Kiuj estas tiuj mizeruloj? — diris la Granda Gobleno. 



— Gnomoj. Kaj tio! — diris unu el la pelistoj, tirante la 
cxenon de Bilbo, por ke tiu falu surgenuen. — Ni trovis ilin 
sxirmitaj en nia cxefenirejo. 

— Kion vi celis fari? — diris la Granda Gobleno, turnante sin 
al Torino. — Malutilon, supozeble. Vi venis spioni la privatajn 
aferojn de mia popolo, laux mia konjekto! SXtelistoj, 
murdistoj kaj elfamikoj vi versxajne estas! Diru! Kion vi 
respondas? 

— Gnomo Torino, je via servo, — li respondis, sed temis nur 
pri gxentila formulo. — Pri cxiuj viaj suspektoj kaj supozoj, ni 
ignoras cxion. Ni sxirmis nin kontraux la sxtormo tie, kie 
sxajne estis oportuna kaj neuzita kaverno. Neniel ajn ni 
intencis gxeni goblenojn. — Kaj li ne diris malveron. 

— Hm! — diris la Granda Gobleno. — Tion vi pretendas! CXu 
mi rajtas demandi, kion vi faris en la montaro, kaj de kie vi 
venis, kaj kien vi iris? Fakte, mi tre sxatus scii cxion pri vi. 
Sed tio ne helpos vin, Torino Kverkasxildo. Mi scias jam tro 
multe pri via popolo. Sed nun ek al la vero, aux mi preparos 
ion aparte malagrablan porvi! 

— Ni vojagxas porviziti niajn parencojn, niajn genepojn, 
gekuzojn kaj pragekuzojn kaj aliajn praparencojn, kiuj 
logxas cxe la orienta flanko de tiuj cxi tre gastigemaj 
montoj, — diris Torino, kiu ne tuj sciis kion respondi, kiam la 
vereco evidente ne tauxgis. 

— Li mensogas, ho Mosxto tre Terura! — diris unu el la 
pelistoj. — Kelkaj el ni estis frapitaj de fulmo en la kaverno, 
kiam ni invitis tiujn estajxojn subiri, kaj nun ili kusxas mortaj 
kiel sxtonoj. Kaj li ne klarigis cxi tion! — Kaj li eltenis la 
glavon, kiun portisTorino kaj kiu venis de la trola kusxejo. 


La Granda Gobleno hurlegis pro kolero, kiam li rigardis la 
glavon, kaj liaj soldatoj grincigis la dentojn, frapis siajn 



sxildojn kaj stamfis. Ili tuj rekonis gxin. GXi mortigis centojn 
da goblenoj siatempe, kiam la belaj elfoj de Gondolino 
persekutis ilin inter la montoj aux batalis antaux iliaj muroj. 
La elfoj nomis gxin Orkristo, Kiu Disfendas Goblenojn, sed la 
goblenoj simple nomis gxin Mordanto. Ili malamis gxin kaj 
plie malamis tiun, kiu portis gxin. 

—Murdistoj kaj elfamikoj! — kriis la Granda Gobleno. 

— Trancxu ilin! Frapu ilin! Mordu ilin! Grincigu ilin! Forportu 
ilin al la serpent-plenaj truoj, kaj igu, ke ili ne plu vidu 
lumon! — Li tiel koleregis, ke li saltis de sur sia segxo kaj 
hastis al Torino kun gapanta fauxko. 

Guste tiam en la kaverno cxiu torcxo estingigxis, kaj la 
granda fajro sxvelis supren en brila blua kolono alta gxis la 
plafono, disjxetante pikantajn blankajn fajrerojn sur la 
goblenojn. 

La sekvintaj hurloj kaj ploracxoj, kricxoj, krioj, bojoj kaj 
blasfemado, gruntado kaj grakado, sxirkrioj kaj plorplendoj 
ne estis priskribeblaj. La bruo de kelkaj centoj da sovagxaj 
katoj kaj hundoj kunrostataj ne suficxus por kompari gxin. La 
fajreroj bruligis la goblenojn, kaj la fumo nun falis de la 
plafono kaj densigis la aeron, malhelpante la goblenojn 
travidi gxin. lii baldaux stumblis unu sur la alian, falante 
surtere en amasojn, interbatante kaj mordante sin kvazaux 
ili cxiuj frenezigxus. 

Subite glavo ekbrilis propralume. Bilbo vidis gxin tratrancxi 
la Grandan Goblenon, dum tiu staris konsternite en sia 
kolerego. Li falis mortinta, kaj la goblenaj soldatoj fugxis 
antaux la glavo hurlante en la mallumo. 

La glavo revenis en sian ingon. 

— Sekvu min, rapide! — diris arda sed trankvila vocxo, kaj 
antaux ol Bilbo komprenis kio okazis, li denove hastis 



antauxen en tunelojn mallumajn, kiel eble plej rapide cxe la 
fino de la vico, dum la krioj en la goblena halo farigxis malpli 
fortaj malantaux li. Nun pala lumo kondukis ilin. 

— Pli rapide, pli rapide! — diris la vocxo. — Oni baldaux 
relumigos la torcxojn. 

— Momenteton! — diris Qorio, deca gnomo, kiu staris antaux 
Bilbo. Li sursxultrigis la hobiton tiel bone kiel eblis pro iliaj 
kunligitaj manoj, kaj tiam ili pluiris kurante, kun la tint- 
tintado de la cxenoj, kaj multe stumblante cxar ili ne povis 
ekvilibrigi sin per siaj brakoj. Ili dauxrigis dum longa tempo, 
kaj ne cxesis antaux ol ili venis almenaux al la plej profunda 
monta koro. 

Tiam Gandalfo lumigis sian bastonon. Kompreneble temis pri 
Gandalfo, sed tiam ili estis tro okupitaj por demandi, 
kiamaniere li aperis tie. Li eligis denove sian glavon, kaj 
denove gxi propralume brilis en la mallumo. GXi brilis pro 
kolero, kiu sxaltis gxin kiam goblenoj proksimigxis. Kaj nun 
gxi flamis per blua brilo, cxar gxi gxojis pri la mortigo de la 
Granda Kavernestro. GXi sengxene trancxis la goblenajn 
cxenojn, kaj ili rapide liberigxis. La nomo de la glavo estis 
Glamdringo, Kiu Martelas Malamikojn, se vi bone memoras. 
La goblenoj simple nomis gxin Murdanto, kaj malamis gxin 
pli ol Mordanton. Ankaux Orkristo estis savita, cxar Gandalfo 
kunportis gxin, forpreninte gxin de unu el la goblenaj 
gardistoj. Gandalfo atentis pri multaj aferoj, kaj kvankam li 
ne povis fari cxion, li kapablis efektivigi multon por amikoj 
en embaraso. 

— CXu cxiu cxeestas? — li diris, kaj redonis al Torino lian 
glavon riverencante. — Ni vidu. Unu — jen Torino, du, tri, 
kvar, kvin, ses, sep, ok, naux, dek, dek unu; kie estas Filio 
kaj Kilio? Jen ili! Dek du, dek tri; kaj jen sinjoro Baginzo; dek 
kvar! Nu, bone! La rezulto povus esti pli malbona. Sed 



tamen, ni ne jam fineskapis. Ni ne plu havas poneojn, 
mangxajxojn, ni ne konas la vojon kaj nin sekvas la goblenaj 
hordoj. Do ni pluiru! 

Kaj ili pluiris. Kaj Gandalfo entute pravis, cxar ili auxdis 
goblenajn bruojn kaj terurajn kriojn malantauxe en la 
tuneloj, kiujn ili jam trapasis. Tio hastigis ilin pli ol antauxe. 
Estas notinde, ke kiam ili estas devigataj, gnomoj povas kuri 
tute rapide. Sed cxar la kompatinda Bilbo ne povis egalpasxi 
la aliajn, ili lauxvice portis lin surdorse. 

Sed goblenoj iras pli rapide ol gnomoj. La goblenoj konis pli 
bone la vojon, cxar ili mem kreis tiujn tunelojn, kaj ili tiel 
akre koleris, ke la gnomoj, malgraux siaj klopodoj, auxdis la 
kriojn kaj hurlojn proksimigxi. Ili baldaux auxdis la batadon 
de multegaj goblenaj piedoj, kiuj alvenis cxirkaux la lasta 
angulo. Malantaux ili en la tunelo briletis rugxaj torcxoj, kaj 
ili sentis sin terure lacaj. 

— Kial finfine mi foriris de mia hobitotruo! — diris la 
kompatinda sinjoro Baginzo, skuigxante sur la dorso de 
Bomburo. 

— Kial finfine mi kunportis mizeran hobiton por 
trezorsercxado! — diris la kompatinda Bomburo, kiu estis 
grasa kaj stumblis antauxen kun sxvito kuranta laux lia nazo 
pro varmo kaj timo. 

Tiumomente, Gandalfo malantauxeniris kun Torino. Ili 
cxirkauxiris abruptan angulon. 

— Turnigxu, — li kriis. — Elingigu vian glavon, Torino! 

Ili ne havis elekton, kaj la goblenoj ne sxatis la rezulton. Tiuj 
rapide trotis el post la angulon kun lauxtaj krioj, kaj trovis 
Tiujn, Kiuj Disfendas Goblenojn kaj Martelas Malamikojn, 
brilantaj fride kaj brule en iliajn surprizitajn okulojn. La 



antauxuloj faligis siajn torcxojn kaj ekkriis unufoje antaux ol 
ili mortis. La postirantoj kriis pli forte, kaj saltis malantauxen 
faligante tiujn, kiuj sekvis ilin. “Mordanto kaj Murdanto!” 

— ili sxrikis, kaj baldaux iii konfuzigxis, pusxegante unu 
aliajn reen al la vojoj, de kie ili venis. 

Nur post longa tempo ili riskis cxirkauxiri tiun angulon. Sed 
tiam la gnomoj jam pluiris longe antauxen en la mallumajn 
tunelojn de la goblena regno. Kiam la goblenoj malkovris 
tion, ili estingis siajn torcxojn, surpiedigis molajn sxuojn kaj 
elektis la plej rapidajn kuristojn kun la plej akraj okuloj kaj 
oreloj. Tiuj kuris antauxen, rapide kiel nokt-vagantaj 
musteloj, kaj senbrue kiel vespertoj. 

Tial nek Bilbo, nek la gnomoj, nek Gandalfo auxdis ilin veni. 
Kaj ili ecx ne vidis la goblenojn. Sed la goblenoj ja vidis ilin, 
kaj rapide postkuris ilin, cxarGandalfo lasis pale brili sian 
bastonon por helpi la gnomojn dum ilia vojo. 

Subite Dorio, kiu nun postmarsxis portante Bilbon, estis 
kaptita de malantaux si en la mallumo. Li kriis kaj falis. La 
hobito ruligxis de sur lia dorso en la mallumon, frapis sian 
kapon kontraux malmolan rokon kaj nenion plu memoris. 



5. Enigmoj en la mallumo 


Kiam Bilbo malfermis la okulojn, la mallumo estis tiel 
profunda, ke li apenaux kredis ke liaj okuloj estis malfermaj. 
Neniu restis proksime, kaj li trovis sin tute sola. Oni povas 
imagi lian timon. Li povis auxdi nenion, vidi nenion, kaj li 
sentis nenion krom la sxtonan plankon. 

Tre malrapide li levis sin kaj rampis kvarpiede, gxis li palpis 
tunelan muron. Sed kiam li esploris gxin ambauxdirekte, li 
trovis nenion; nek goblenajn spurojn nek gnomajn. Li havis 
vertigxon kaj ne certis pri la direkto, kiun la aliaj sekvis, post 
kiam li falis. Li lauxeble divenis la vojon, kaj palpiris dum 
longa tempo, gxis subite li metis la manon sur etan 
malvarman ringon kusxantan sur la subajxo de I' tunelo. 
Temis pri turnopunkto en lia kariero, sed tiam li ne konsciis 
tion. Kvazaux senpense li enposxigis gxin, cxar gxi ne 
sxajnis tre utila tiumomente. Li haltis, kaj sidigxis sur la 
malvarman plankon, kaj lasissin malesperi dum longa 
tempo. Li revis pri frititaj ovoj kaj lardo en sia hejma 
mangxejo. CXar li de longe sentis interne ke jam venis la 
tempo por mangxi, sed tio nur plie senkuragxigis lin. 

Li ne povis elpensi planon, kaj havis neniun ideon pri kio 
okazis, kial oni postlasis lin, aux kial, se oni ja efektive 
fugxis sen li, la goblenoj ne jam rekaptis lin, aux ecx kial lia 
kapo tiel doloris. La vero estis ke li senspure kusxis en 
senviva kaj senluma loko dum suficxe longa tempo. 

Post momento li palpe sercxis sian pipon. Felicxe gxi ne estis 
rompita. Tiam li sercxis sian saketon kaj iom da tabako 
trovigxis ene. Jen pluso. Tiam li sercxis alumetojn, sed 
malsukcesis trovi ecx unu, kaj tio tute malesperigis lin. Des 
pli bone, li opiniis poste, kiam li plene revigligxis. CXielo 
scias, kia estajxo vekigxus kaj grimpus el la senlumaj truoj. 



se oni bruligus alumetojn kaj fumus tabakon en tiu horora 
loko. Sed tiumomente li sentis sin plene venkita. Sed cxar li 
gxisfunde cxirkauxpalpis sin kaj siajn posxojn sercxante 
alumetojn, li metis sian manon sur la tenilon de sia 
troldevena glaveto, kiun li tute forgesis, kaj kiun la goblenoj 
entute malatentis, cxar li portis gxin ene de sia pantalono. 

Li nun elingigis gxin. GXi brilis pale kaj malhele antaux liaj 
okuloj. “Do ankaux gxi estas elfa klingo, — li pensis, — kaj 
goblenoj nek tro proksimas nek tro foras”. 

Sed ial li eksentis sin pli komforte. Estis honore porti klingon 
fabrikitan en Gondolino por la kontrauxgoblena milito, pri 
kiu refrenis multaj kantoj, kaj li ankaux rimarkis, ke tiaj 
armiloj tre impresis la goblenojn, kiuj okaze alfrontis ilin. 

“CXu iri reen? — li pensis. — Senprospere! CXu flanken? 
Maleble! CXu antauxen? Restas nur unu ebleco: Pluen!” 

Li levigxis kaj plupasxis, kun sia glaveto antauxtenita, kaj 
kun unu mano sur la tunela muro, dum malkviete lia koro 
pulsis. 

Bilbo certe trovigxis en tio, kion oni nomas embarasa 
situacio. Sed vi devas memori, ke gxi ne estis tiel embarasa, 
kiel por mi aux vi. La hobitoj ne estas tute kiel ordinaraj 
homoj, kaj kvankam ili logxas en tre bonaj komfortaj truoj, 
kiuj estas suficxe bone aerumataj kaj tre malsimilaj al la 
goblenaj tuneloj, ili tamen pli bone konas tunelojn ol ni, kaj 
ili ne facile perdas sian direkton subtere, ecx kiam iliaj kapoj 
resanigxas post dolora frapo. Ili egale scias movigxi silente, 
sin kasxi, kaj mirige resanigxi post faloj kaj kontuzoj. Ili 
ankaux konas multajn sagxajxojn kaj proverbojn, kiujn la 
homoj neniam konis aux forgesis jam delonge. 

Tamen mi ne sxatus anstatauxi sinjoron Baginzon en tiu 
situacio. La tunelo sxajnis senfina. Li nur konsciis, ke gxi 



konstante subeniris kaj gardis la saman direkton, malgraux 
kelkaj turnigxoj kaj volvigxoj. Trovigxis foje disdirektaj 
pasejoj ambauxflanke, kiujn li sentis persxangxo de la glava 
brilo, aux kiam li tusxis la muron. Sed li malsekvis ilin, kaj 
hastis por postlasi ilin, cxar li timis, ke el ili saltus goblenoj 
aux aliaj ombrecaj estajxoj, laux lia imago. Pluen li ade 
marsxis, pli kaj pli suben, sed li ankoraux nenion auxdis, 
krom la flirtadon de vespertoj cxirkaux siaj oreloj, kiu unue 
timigis lin, sed poste tiel oftis, ke li ne plu rimarkis gxin. Mi 
ne scias kiom da tempo dauxris lia subiro — kiu teruris lin, 
sed kiun li ne povis rezigni — gxis kiam li estis plene laca. 
GXi sxajnis dauxri la tutan tagon, gxis morgaux kaj preter 
tiam. 

Subite li plauxdis en akvon! Brr! La akvo estis tiel akre 
malvarma, ke li tuj haltis kaj konsternigxis. Li ne sciis cxu 
temis pri flako, aux subtera rivero kiu transiris la tunelon, 
aux pri bordo de granda submonta lago. La glavo apenaux 
brilis. Li staris senmove, kaj kiam li zorge auxskultis, li 
auxdis gut-gutadon de sur iu nevidebla plafono al la 
malsupra akvo. Tio estas la ununura sono, kiun li kapablis 
auxdi. 

“GXi estas do aux flako aux lago, kaj ne subtera rivero”, — li 
pensis. Tamen, li ne kuragxis vadi en la mallumon. Li ne sciis 
nagxi, kaj li timis acxajn sxlimajn estajxojn kun grandaj 
sxvelantaj okuloj, eble tordigxantaj en la akvo. Strangaj 
bestoj vivas en la subteraj basenoj kaj lagoj: fisxoj kies 
parencoj ennagxis tien jam de multaj epokoj kaj neniam 
elnagxis, dum iliaj okuloj sxvelis grandaj por vidi en la 
senlumo. Kaj ekzistas tie ajxoj pli strangaj ol fisxoj. Ecx en la 
tuneloj kaj kavernoj fositaj de goblenoj vivas estajxoj de ili 
ne konataj, kiuj enrampis de ekstere por sin kasxi en la 
mallumo. Kelkaj el tiuj kavernoj devenas de epokoj antaux la 
goblenoj, kiuj nur plilargxigis ilin kaj ligis ilin kun aliaj 



tuneloj, kaj la originaj logxantoj ankoraux sxtele vagas kaj 
snufas tie en diversaj anguloj. 

En tiu cxi profundajxo apud la senluma akvo vivis la maljuna 
Golumo, kreitacxo sxlimoza kaj malgranda. Mi ne scias de 
kie li venis, nek kiu aux kio li estis. Li simple estis Golumo, 
tiel malhela kiel la mallumo, krom du grandaj rondaj okuloj 
en sia magra vizagxo. Li posedis etan boaton, kaj li remis 
gxin tute senbrue en la lago. Kaj efektive temis pri lago, kiu 
estis largxa, profunda kaj glacie malvarma. Li padelis persiaj 
grandaj piedoj pendantaj de la boataj flankoj, sed li ne kreis 
ondetojn. Li efektive tre lertis. Liaj palaj ampolecaj okuloj 
sercxis blindajn fisxojn, kiujn li klake kaptis persiaj longaj 
fingroj. Sed li sxatis diversajn viandojn. Goblenkarnon li tre 
alte taksis, kiam li povis akiri gxin, sed li tre atentis, ke ili ne 
eltrovu lin. Li simple strangolis ilin de malantauxe, se ili 
okaze aventuris gxis la akvobordo dum li spionvagis. Tamen 
ili tre malofte venis, cxar ili suspektis, ke io malagrabla 
kauxris tie en la montofundo. Ili trafis tiun lagon, kiam iii 
fosis tunelojn jam tre delonge, kaj ili ne povis plu iri. La vojo 
do cxesis tie, kaj ne plu restis kialo veni tien, krom kiam la 
Goblenestro tion ordonis. Foje li kaprice mendis fisxon el la 
lago, kaj kelkfoje nek gobleno nek fisxo revenis. 

Golumo fakte logxis sur sxlima roka insulo meze de I' lago. Li 
jam delonge gvatis Bilbon per siaj palaj teleskopecaj okuloj. 
Bilbo ne povis vidi lin, sed tiu tre scivolis pri Bilbo, cxar li 
konstatis, ke Bilbo ne estis gobleno. 

— Ssankta ssango, trezoro mia! Mi vetus, ke gxi provizus 
bonan festenon, almenaux bonan mangxopecon por ni, 
golum'! — Kaj kiam li diris “golum"', li eligis teruran glutan 
bruon. el sia gorgxo. Jen kial li nomigxis tiel, kvankam li 
cxiam nomis sin “trezoro mia". 



La hobito tiel ektimis kiam li auxdis la sibladon, ke li 
preskaux saltis el sia hauxto kaj tuj vidis la elstarantajn 
palajn okulojn, kiuj gvatis lin. 

— Kiu vi estas? — li diris, sxovante sian ponardon al Golumo. 

— Kio li estass, trezoro mia? — flustris Golumo kiu cxiam 
parolis al si, cxar li kutimis paroli al neniu alia. Li ja venis 
rigardi Bilbon, cxar tiumomente li ne estis tro malsata sed 
simple scivolema. Aliokaze, li unue kaptus kaj mangxus sian 
predon, kaj al si parolus nur poste. 

— Mi estas sinjoro Bilbo Baginzo. Mi perdis la gnomojn, kaj 
mi perdis la sorcxiston, kaj mi ne scias kie mi estas. Kaj tion 
mi ne tro volas scii, cxar mi nur volas eliri de cxi tie. 

— Kion li havas en siaj manetoj? — diris Golumo, rigardante 
la glavon, kaj gxin ne sxatante. 

— Glavon. Klingon, kiu devenas de Gondolino! 

— Sss, — diris Golumo, kiu tuj igxis gxentila. — Eble, ni 
sidigxu cxi tie kaj klacxu iom kun gxi, trezoro mia? Eble 
placxass al gxi enigmoj, cxu? 

Li volis montri sin agrabla, almenaux tiumomente, gxis kiam 
li povus eltrovi pli da informoj pri la glavo kaj la hobito, cxu 
li vere tie venis sola, cxu li estis bongusta, kaj cxu Golumo 
mem vere estis malsata. Nur enigmoj venis en lian cerbon 
tiumomente. Starigi kaj solvi enigmojn estis la sola ludo, 
kiun li ludis kun la aliaj strangaj kreitajxoj en siaj truoj jam 
de tre longe, antaux ol li perdis siajn amikojn, kaj forpeligxis, 
fugxante sola al la profunda mallumo de la submontoj. 

— Konsentite, — diris Bilbo, kiu deziris kunlabori, gxis kiam 
li lernus pli multe pri tiu estajxo, cxu li estis tute sola, cxu li 
estis kruela aux malsata, kaj cxu li estis amiko de la 



goblenoj. —Vi starigu la unuan, — li diris, cxar li ne jam 
havis la tempon elpensi enigmon. 

Do Golumo siblis: 

Kio sen radikoj 
pli altas ol salikoj, 
supren-supren krestas 
sed neniam kreskas? 

— Facile! — diris Bilbo. — Monto, mi supozas. 

— CXu gxi divenass faccile? GXi devus havi konkursson kun 
ni, trezoro mia! Se trezoro mia starigos enigmon, kaj gxi ne 
solvos gxin, ni mangxos gxin, trezoro mia. Se gxi starigos 
gxin, kaj ni ne solvos, tiam ni faross kion gxi volass, cxu ne? 
Ni montross al gxi la elirejxon, jes! 

— Nu bone! — diris Bilbo, kiu ne kuragxis malkonsenti, kaj 
freneze strecxis sian cerbon por trovi enigmojn, por ne esti 
formangxita. 

Tridek cxevaloj rugxmonte sin trovas, 
unue krampas, 
poste stamfas, 
poste senmovas. 

Jen la sola kiu venis al li, cxar tiumomente la ideo pri 
mangxado iom okupis lian spiriton. Tio estis iom ordinara 
enigmo, kaj Golumo sciis la respondon, kiel vi ja scias gxin. 

— Malfresxa sxerco, — li siblis. —Dentoj, dentoj! Trezoro mia, 
sed ni nur havass seson da ili! 

Tiam li starigas sian duan enigmon: 

Senvocxe kriacxas. 



sen-ale veturas, 
sendente gxi macxas, 
senbusxe murmuras. 

— Momenteton! — kriis Bilbo, kiu ankoraux pensis malkviete 
pri mangxado. Felicxe, li auxdis ion similan antauxe, kaj 
revigle trovis la solvon. — La vento, la vento, kompreneble! 

— Li diris, kaj li tiel kontentis, ke li tuj inventis enigmon 
senhezite. “GXi ja mistifikos tiun etan subteran kreitacxon'', 

— li pensis: 

Okulo sur blua vizagxo 
vidis okulon sur verda vizagxo. 

"Similas I' okulon I' okulo, — 
diris I' unua okulo, — 
sed malaltaloke, 

Ne altloke". 

— Ss, ss, ss, — diris Golumo. Li jam delonge vivis subtere, 
kaj forgesis pri tiaj aferoj. Sed dum Bilbo esperis, ke la 
mizerulo ne povus respondi, Golumo revenigis al si 
memorojn pri fora epoko, kiam li logxis cxe sia avino en truo 
en tero apud rivero. — Sss, sss, trezoro mia, — li diris. 

— Temas pri suno super la lekantetoj, jes. 

Sed lin enuigis enigmoj pri cxiutagaj superteraj aferoj. Kaj ili 
ankaux memorigis lin pri tagoj, kiam li estis malpli soleca, 
sxtelema kaj sxlimoza, kaj tio igis lin malbonhumora. Plie, 
tiaj ideoj malsatigis lin, do li provis ion pli malfacilan kaj 
malagrablan: 

Nevidebla, nepalpebla, 
neauxdebla, neflarebla, 
malantaux steloj, submontete, 
plenigas truojn gxi komplete, 
antauxiras kaj postfinas. 



vivon, ridojn, mortdestinas. 


Malfelicxe por Golumo, Bilbo auxdis ion similan antauxe, kaj 
krome, la respondo cxirkauxis lin. 

— Mallumo, — li diris, sen ecx grati al si la frunton, aux 
cerbumi. 

Sen kovro, sen cxarniro la skatolo. 

Tamen enestas gxin valora oro. 

GXis li povus elpensi vere malfacilan enigmon, tiun li starigis 
por gajni tempon. Li konsideris gxin facila vortludo, 
kvankam li ne uzis la kutiman formulon. Sed gxi tre 
perpleksis Golumon. Li siblis al si, kaj kiam li ne trovis 
respondon, li flustris kaj balbutis. 

Post longa dauxro, Bilbo igxis malpacienca. 

— Nu, kio gxi estas? — li diris. — La respondo ne estas 
supersxutanta bolilo, laux la bruo de via pensado. 

— Donu al ni sxancon. Ke gxi al ni donu unu sxancon, 
trezoro mia. Ss, ss. 

— Nu, — diris Bilbo, post kiam li donis longan sxancon al li. 

— Kio pri via respondo? 

Subite Golumo rememoris, ke li sxtelis el nestoj jam 
delonge, kaj sidis sub la rivera bordo, kie li rigardis la 
kukolon demeti... rigardis la kukolon demeti... 

— ...Ovon! — li siblis. — Temas pri ovo! Tiam li demandis: 

Senspire vivkarna, 
mortece malvarma; 
nek soifas, nek trinkas. 



kirasite ne tintas. 


Siavice li konsideris tiun terure facila, cxar li cxiam revis pri 
la respondo. Sed, li ne povis elpensi ion pli malfacilan, cxar li 
estis tre konsternita de la ovo-provo. Tamen gxi sxajnis tre 
malfacila al Bilbo, kiu nenion sciis pri akvo, kaj nenion 
deziris scii. Mi supozas, ke vi jam scias la respondon, 
kompreneble, aux povus diveni post palpebrumo, cxar vi 
sidas trankvile hejme, kaj vin ne gxenas la risko, ke oni 
mangxos vin. Tiam Bilbo sidis kaj nervoze tusis, sed ne havis 
respondon. Baldaux Golumo komencis sibli al si kun 
memkontento. 

— CXu gxi estass bona, trezoro mia, cxu gxi estass sukoza? 
CXu gxi estass bonguste krakmacxebla? — li komencis gvati 
Bilbon el la mallumo. 

— Momenteton! — diris la hobito, tremetante. — Mi jxus 
antauxe donis al vi tre longan sxancon! 

— GXi devas hassti, hassti! — diris Golumo, kiu grimpis el 
sia boato al la lagobordo por aliri Bilbon. Sed kiam lia piedo 
tusxis la akvon, fisxo elsaltis pro timo kaj falis al la 
piedfingroj de Bilbo. 

— Acxe! GXi estas malvarma kaj humidacxa, — li diris, kaj 
dank' al tio li divenis. — Fisxo, fisxo! — li kriis. — Temas pri 
fisxo! 

Tio senkuragxigis Golumon, sed Bilbo starigis novan 
enigmon kiel eble plej rapide, por ke Golumo revenu al sia 
boato por cerbumi. 

Senkruro sur unukruro restis, 
dukruroj surtrikruroj sidis, 
kvarkruroj kelkon ricevis. 



Ne estis la bona momento portia enigmo, sed Bilbo ne 
disponis tempon. Se li starigus gxin alitempe, gxi estus 
malfacila porGolumo. Sed pensante pri fisxoj, “senkruro” ne 
estis tiom malfacila: “Fisxo sur tableto, viro apude sur 
trikrura tabureto, kaj la ostoj restas por la kato”. Jen evidente 
la solvo, kiun Golumo tuj diris. Nun li opiniis, ke venis la 
momento starigi tre malfacilan kaj malagrablan enigmon. Li 
parolis jene: 

Ci tiu voras cxiujn estojn: arbojn, florojn, birdojn, bestojn; 
macxasferon, sxtalon mordas; durajn rokojn piste tordas; 
regxojn, urbojn, mortsvenigas, altajn montojn ebenigas. 

La kompatinda Bilbo sidis en la mallumo kaj pensis pri cxiuj 
nomoj de gigantoj kaj ogroj, kiujn oni rakontis en fabeloj, 
sed neniu el ili rolis kiel en la enigmo. Li emis pensi, ke la 
solvo estis tute alia, kaj ke li devus scii gxin. Sed li ne povis 
gxin elpensi. Li komencis timi, kaj timo ne tauxgas por 
cerbumado. Golumo grimpis el sia boato. Li plauxdis en la 
akvon, kaj vadis al la bordo. Bilbo vidis liajn okulojn 
alproksimigxi. Lia lango sxajnis fiksigxi en sia busxo, kaj li 
volis ekkrii “Donu al mi pli da tempo! Mankas al mi tempo!” 
Sed li balbute nur pepis: 

— Tempo, tempo! 

Bilbo estis savita de bona fortuno. CXar li diris, kompreneble, 
la gxustan respondon. Golumo denove senkuragxigxis, kaj 
nun kolerigxis kaj enuigxis pri la ludo. Kaj tio komencis tre 
malsatigi lin. CXi-foje li ne revenis al la boato. Li sidis en la 
mallumo apud Bilbo. Tiu igxis tre malkomforta kaj konfuzita. 

— GXi devass al ni starigi demandon, trezoro mia, jes, jess, 
jesss. La lastan demandon, jes, jess, — diris Golumo. 

Sed Bilbo absolute ne povis elpensi demandon portiu 
estajxo frida kaj humidacxa, kiu sidis apude, tusxante kaj 



palpante lin. Bilbo gratis sian frunton kaj pincxis sin, sed ne 
kapablis trovi ion ajn. 

— Demandu nin, testu nin. 

Bilbo repincxis kaj manfrapis sin, li tenajle tenis sian 
glaveton, kaj li ecx sercxis en sia posxo per sia libera mano. 
Tie li trovis la ringon kiun li prenis de la tunela planko kaj pri 
kiu li entute forgesis. 

— Kion mi havas en mia posxo? — li diris lauxtvocxe. Li 
parolis al si, sed Golumo kredis, ke temis pri enigmo kaj 
farigxis terure konsternita. 

— Nejuste! Nejuste! — li siblis. — Ne estas juste, trezoro mia, 
ke gxi al ni demandas kion gxi havass en siaj acxaj posxoj? 

Bilbo konstatis la reagon de Golumo, kaj cxar li ne havis pli 
bonan demandon, li persistis je sia enigmo. 

— Kion mi havas en mia posxo? — li diris pli lauxte. 

— S-s-s-s, — siblis Golumo. — GXi devas doni al ni provojn, 
trezoro mia, tri provojn. 

— Konsentite! Divenu do! — diris Bilbo. 

— Manojn! — diris Golumo. 

— Malgxuste, — diris Bilbo, kiu felicxe jxus eltiris la sian. 

— La dua provo! 

— S-s-s-s, — diris Golumo, pli malkontente ol cxiam. Li 
pensis pri cxio, kion li gardis en siaj posxoj: fisxostoj, 
goblenodentoj, humidaj konkoj, vesperta flugilo, akra sxtono 
porakrigi siajn dentojn, kaj aliajn acxajxojn. Li provis pensi, 
kion aliaj personoj gardas en siaj posxoj. 



— Trancxilon! — li diris, fine. 

— Malgxuste! — diris Bilbo, kiu perdis la sian jam de longe. 

— La lasta provo! 

Nun Golumo statis pli malbone ol kiam Bilbo starigis al li la 
ovo-provon. Li siblis kaj balbutis, li sxancelis sin antauxen 
kaj reen, kaj stamfis siajn piedojn, tordigxante cxiudirekte, 
sed li ne kuragxis uzi sian lastan provon. 

— Respondu do, — diris Bilbo. — Mi atendas! — Li deziris 
sxajni auxdaca kaj gaja, sed li ne certis, ke la ludo bone 
rezultus, cxu Golumo gxuste respondus aux ne. 

— Via tempo finigxis, — li diris. 

— SXnureton aux nenion! — sxirkriis Golumo, nejuste, cxar I 
enmetis samtempe du respondojn. 

— Ambaux malgxustaj! — kriis Bilbo, trankviligita, kaj li tuj 
starigxis, metis sin dorse al muro, kaj antauxmetis sian etan 
glavon. Li sciis, kompreneble, ke la enigmoludo estis fidinda 
antikva tradicio, kaj ke ecx fiaj kreitajxoj ne kuragxis 
prifriponi gxin. Sed li sentis, ke li ne povis fidi je iaj promesoj 
de tiu sxlima ajxo. Tiu probable profitus de ajna kialo por 
malplenumi la promeson. Kaj, krome, lia lasta demando ne 
estis auxtenta enigmo laux la antikvaj reguloj. 

Sed cxiuokaze Golumo ne tuj atakis lin. Li povis vidi la 
glavon en la mano de Bilbo. Li sidis senmova, tremante kaj 
flustrante. Fine Bilbo ne plu povis atendi. 

— Nu? — li diris, — kio pri via promeso? Mi volas eliri de cxi 
tie. Vi devas al mi montri la vojon. 

— CXu ni diris tion, trezoro? Montri al la acxcxa Baginzzo la 
elirejon, jes, jes. Sed kion gxi havas en siaj posxoj, ha? Ne 



sxnureton, kaj ne nenion. Ho ne, golum'! 

— Ne insistu, — diris Bilbo. — Promeso estas promeso. 

— Malkontenta gxi estas, malpacienca, trezoro, — siblis 
Golumo. — Sed gxi devas atendi, jes gxi devas. Ni ne povas 
supreniri tro haste en la tunelojn. Ni devas antauxe sercxi 
kelkajn aferojn, jes, aferojn por helpi nin. 

— Nu bone, sed ne prokrastu! — diris Bilbo, kiu almenaux 
kontentis pensi, ke Golumo forirus. Li kredis ke Golumo 
fabrikis kialon kaj ne intencis reveni. Pri kio tiu parolis? Kion 
utilan tiu povus gardi en malluma lago? Sed Bilbo malpravis. 
Golumoja intencis reveni. Li nun estisfurioza kaj malsata. 

Kaj tiu mizera fiulo jam havis planon. 

Ne longe for trovigxis lia insulo, pri kiu Bilbo sciis nenion, kaj 
tie en kasxita loko li gardis tre belan kaj tre mirindan ajxon. 

Li havis oran kaj multvaloran ringon. 

— Mia naskigxdata donaco, — li siblis al si, kiel ofte li faris 
dum la senfinaj mallumaj tagoj. —Jen kion ni volas nun, jes, 
ni volas gxin! 

Li volis gxin, cxar gxi estis ringo de potenco, kiu nevidebligis 
tiun, kiu surfingrigis gxin, kaj tiu revideblis nur dum la 
plensuno — kaj ecx tiam nur per svaga kaj pala ombro. 

"Mia naskigxdata donaco! GXi venis al mi je mia 
naskigxtago, trezoro mia". Tion li cxiam diris al si. Sed kiu 
scias, kiamaniere Golumo ricevis tiun donacon, jam en 
praepoko, kiam tiaj ringoj ankoraux ofte trovigxis en la 
mondo? Eble ecx la Mastro, kiu regis ilin, ne povus diveni. 
Golumo portis gxin komence surfingre, gxis gxi lacigis lin, 
kaj tiam li gardis gxin en posxeto cxe sia hauxto, gxis gxi 
agacis lin, kaj nun li kutime kasxis gxin en truo sur roko sur 
sia insulo, kaj li ade revenis porgxin miri. Kaj li ankoraux 



foje surmetis gxin, kiam li ne plu povis toleri gxian foreston, 
aux kiam li estis tre ege malsata kaj enuigxis pri fisxkarno. 
Tiam li enrampis la mallumajn tunelojn, sercxante perditajn 
goblenojn. Li foje ecx aventuris en lokojn lumigitajn de 
torcxoj, kiuj palpebrumigis kaj pikis liajn okulojn, cxar li 
tamen estis sendangxera. Li efektive estis tre sekura. Neniu 
kapablis lin vidi, neniu rimarkis lin, gxis kiam li surfingris iun 
gorgxon. Unu-du horojn antauxe li estis portinta gxin, kaj 
estis kaptinta gobleneton. GXi ja pepis lauxte! Li ankoraux 
havis unu-du ostojn por mordeti, sed li emis rongxi ion pli 
sukoplenan. 

— Sendangxere, jes, — li flustris al si. — GXi ne vidos nin, 
cxu ne, trezoro mia? Ne, gxi ne vidos nin, kaj gxia fia glaveto 
malutilos, jes gxuste. 

Jen kio venis al lia malica fispirito, dum li glitis subite for de 
Bilbo, plauxdis al sia boato, kaj foriris en la mallumon. Bilbo 
kredis, ke li senigxis de li. Sed li atendis lin, cxar li ankoraux 
ne havis ideon kiel trovi senpere la elirejon. 

Tiam li auxdis subitan kricxon. GXi tremigis al li la dorson. 
Golumo blasfemis kaj lamentis en la malhelo, sxajne ne tro 
malproksime laux la bruo. Li rampis sur sia insulo, vane 
sercxante kaj strebante. 

— Kie gxi estas? Kie gxi estass? — Bilbo auxdis lin krii. 

— Perdita mia trezorego estass, perdita, perdita! Mi estu 
damnita kaj pistita, mia trezoro perdigxis! 

— Kio estas? — vokis Bilbo, — Kion vi perdis? 

— GXi ne rajtas nin demandi! — kriis Golumo. — GXi zorgu 
pri siaj propraj aferoj, jess! Perdita, gxi estas, perdita! 

Golum', golum', golum'! 



— Nu ankaux mi estas perdita, — kriis Bilbo. — Kaj mi 
deziras esti malperdita! Mi gajnis la ludon, kaj vi promesis. 
Venu do! Venu, kaj liberigu min, kaj poste vi povos dauxrigi 
la sercxadon. 

Kvankam Golumo sxajnis kortusxe malfelicxa, Bilbo apenaux 
sentis kompaton kaj konstatis, ke se Golumo tiom deziris ion, 
tio ne povus esti bona. 

— Venu do!, — li kriis. 

— Ne, ankoraux ne, trezoro! — respondis Golumo. — Ni 
devas sercxi gxin, gxi estas perdita, golum'. 

— Sed vi ne solvis mian lastan enigmon, kaj vi promesis, 

— diris Bilbo. 

— Ne solvis! — diris Golumo, kaj subite el la mallumo venis 
akra siblado: — Kion gxi havas en siaj posxoj? Diru do. GXi 
devas diri. 

Bilbo ne havis kialon por ne diri. Golumo jam divenis la 
veron pli rapide ol li, cxar kompreneble Golumo pensis pri la 
objekto kiun li trovis antaux tre longa tempo, kaj li cxiam 
timis, ke oni sxtelus gxin. Sed la prokrasto gxenis Bilbon. Li 
opiniis, ke li gajnis la ludon juste kaj je granda risko. 

— Solvojn oni divenas, sed ne donacas, — li diris. 

— Sed gxi estis maljusta demando, — diris Golumo, — gxi ne 
estis enigmo, trezoro, ne. 

— Nu se temas nur pri simplaj demandoj, — Bilbo respondis, 

— mi fakte demandis antaux vi. Kion vi perdis? Diru al mi 
tion! 



— Kion gxi havas en siaj posxoj? — La sono revenis pli sible 
kaj akre, kaj kiam Bilbo rigardis tiudirekten, teruris lin du 
lumaj punktetoj kiuj gvatis lin el la mallumo. Dum suspektoj 
venis al la Goluma spirito, liaj okuloj pale flagris pli intense. 

— Kion vi perdis? — persistis Bilbo. 

Sed nun la Goluma okulbrilo igxis verda fajro, kaj gxi 
proksimigxis. Golumo revenis en sia boato, padelante 
sovagxe gxis la senluma lagobordo. Tiel ardis lia senigxo kaj 
suspektemo, ke neniu glavo plu terurus lin. 

Bilbo ne povis diveni, kio pikis tiun mizeran kreitacxon, sed 
li vidis, ke la ludo venis al sia fino, kaj ke Golumo intencis 
murdi lin malgraux cxio. Gustatempe, li turnis sin kaj blinde 
ekkuris en la tunelon, kiun li antauxe malsupreniris, palpe 
gvidante sin per la flankaj muroj. 

— Kion gxi havas en siaj posxoj? — li auxdis la sibladon 
malantaux si, kaj la plauxdadon dum Golumo eligxis de sia 
boato. 

— Nu, kion mi havas, fakte? — li demandis sin, pluen 
anhelante kaj stumblante. Li enposxigis la maldekstran 
manon. La ringo tre malvarmis, kiam gxi glitis sur lian 
sercxantan montrofingron. 

La siblado nun sekvis lin de proksime. Li turnis sin kaj vidis 
la okulojn de Golumo verdlucerne supreniri laux tunela 
deklivo. Afliktite, li strebis kuri pli rapide, sed liaj piedfingroj 
kaptigxis pro sxtona tubero sur la planko, kaj li falis teren 
kun sia glaveto sub la korpo. 

Post momento Golumo atingis lin. Sed antaux ol Bilbo povis 
reagi iel ajn, spiri, levi sin aux svingi sian glavon, Golumo 
preterpasis kaj malatentis lin, kaj kuris pluen sakrante kaj 
susurante. 



Kion tio signifis? Golumo ja povis vidi en la mallumo. Kaj 
Bilbo povis vidi la palecon de liaj okuloj brili ecx de 
malantauxe. Dolorige li levis sin, eningigis sian glavon, kiu 
denove brilis malforte, kaj tiam tre atenteme li komencis 
sekvi lin. Li havis neniun elekton. Ne valoris la penon reiri al 
la lago de Golumo. Eble, se li sekvus Golumon, tiu 
senintence kondukus lin al la elirejo. 

— Damnita, damnita, damnita! — siblis Golumo. —Damnita 
Baginzo! GXi foriris! Kion gxi havas en siaj posxoj? Ho, ni 
divenass, ni divenass, trezorego, jess. Li trovis gxin, li nepre 
trovisgxin. Mian naskigxdatan donacon. 

Bilbo strecxis la orelojn. Li fine komencis diveni la veron. Li 
hastis kiel eble plej proksime al Golumo, kiu iris ankoraux tre 
rapide. Tiu ne rigardis posten sed svingis sian kapon 
ambauxdirekte, kiel Bilbo povis vidi pro la brileto je la 
muroflankoj. 

— Mia naskigxdata donaco! Damne! Kiel ni povis perdi gxin, 
trezoro mia? Jes, jen kiel! Kiam ni pasis cxi tien lastafoje, 
kiam ni tordis tiun junan pepulon. Jen kial. Damne! GXi 
forglitis de ni, post tiom da jaroj! GXi foriris, golum'! 

Golumo tuj sidigxis kaj lamentis kun plorkria kaj glugla bruo, 
kiu malagrable auxdigxis. Bilbo haltis kaj platigis sin cxe la 
tunela muro. Post momento Golumo cxesis plori kaj 
komencis paroli. Li sxajne disputis kun si. 

— Ne utilas reiri tien porsercxi, ne. Ni ne memoras la lokojn, 
kie ni vadis. Kaj malutilus. La Baginzo havas gxin en siaj 
posxoj, tiu fiflarulo troviss gxin, ni dirass. 

»Ni konjektass, trezoro, nur konjektass. Ni ne scios antaux ol 
ni kaptos la kreitacxon kaj tordos gxin. Sed gxi ne scias, kion 
la donaco kapablas fari, cxu? GXi nur gardos gxin en siaj 
posxoj. GXi ne scias, kaj gxi ne povos foriri tre longe. GXi 



perdigxis, tiu acxa nazsxovema fiajxo. GXi ne konas la 
elirejon. GXi diris tion. 

»GXi tion diris, jes. Sed gxi estas sagaca. GXi ne diras kion 
gxi celas. GXi ne diras kion gxi havas en siaj. posxoj. GXi 
scias. GXi konas la enirejon, kaj gxi devas koni la elirejon, 
jes. GXi celas la malantauxan pordon. Ek al la malantauxa 
pordo, jes. 

»La goblenoj kaptos gxin do. GXi ne eliros tie, trezorego. 

»Sss, sss, golum'! Goblenoj! Jes, sed se gxi havas la 
donacon, nia trezora donaco, la goblenoj havos gxin, 
golum'! Ili trovos gxin, kaj malkovros gxiajn povojn. Ni ne 
plu estos sekuraj! Neniam, golum'! Unu el la goblenoj 
surmetos gxin, kaj neniu plu povos vidi lin. Li estos cxi tie, 
sed ne videblos. Ecx niaj lertaj okuloj ne rimarkos lin, kaj tiu 
farigxos sagaca kaj auxdaca kaj kaptos nin, golum'! golum'! 

»Nu ni cxesigu la parolojn, trezoro, kaj ni hastu. Se la 
Baginzo iris tien, ni devos rapidi kaj vidi. Ek al! La loko ne 
malproksimas nun. Ni hastu! 

Kun salto, Golumo starigxis kaj rapide marsxis pluen. Bilbo 
haste sekvis lin sed atenteme, kvankam li pli timis, ke li brue 
falus pro plankaj tuberoj. Lia kapo turnigxis pro espero kaj 
mirego. SXajnis ke la ringo, kiun li tenis, estis sorcxita. GXi 
igis nevidebla! Li jam auxdis pri tiaj aferoj, kompreneble, en 
malnovaj fabeloj. Estis tamen nekredeble, ke li trovis gxin 
tute hazarde. Sed jen efektive kio okazis. Golumo kun siaj 
brilaj okuloj gxuste preterpasis lin nur kelkajn futojn de li. 

Ili pluiris. Golumo plauxdis siajn piedojn, siblante kaj 
sakrante, kaj Bilbo postsekvis lin, tiel mallauxte kiel hobitoj 
povas. Ili baldaux venis al lokoj kie, kiel Bilbo jam rimarkis 
survoje, tuneloj brancxigxis disdirekten. Golumo komencis 
tuj nombri ilin. 



— Unu maldekstre, jes. Unu dekstre, jes. Du dekstre, jes, jes. 
Du maldekstre, jes, jes. 


Kaj tiel plu. Kiam la vojoj plinombrigxis, li igxis pli malrapida, 
sxanceligxis kaj ploretis, cxar li forlasis tre malantauxe sian 
akvon, kaj li komencis timi. Goblenoj nun povis trovigxi en la 
cxirkauxajxo, kaj li perdis sian ringon. Fine li staris apud 
malalta truo, maldekstre de ilia vojo. 

— Sep dekstre, jes. Ses maldekstre, jes! — li flustris. — Jen 
gxi. Jen la vojo al la malantauxa pordo, jes. Jen la vojo! 

Li enrigardis, kaj retiris sin. 

— Sed ni ne devus eniri, trezoro, ne. Goblenoj trovigxas tie 
sube. Goblenoj, multe da! Ni flaras ilin. Sss!.. Kion ni faru? Ili 
estu damnitaj kaj pistitaj! Ni devas atendi cxi tie, trezoro, 
atendi kaj rigardi. 

Ili do haltis tie. Golumo tamen venigis Bilbon al la gxusta 
tunelo, sed Bilbo ne povis eniri gxin! Golumo sidis tie 
kunpremite apud la enira aperturo, kaj liaj okuloj brilis fride 
sur lia vizagxo. Li svingis sian kapon inter siaj genuoj. Bilbo 
sxteliris de la muro pli silente ol muso, sed Golumo tuj 
rigidigxis, snufis kaj liaj okuloj igxis verdaj. Li siblis 
mallauxte sed minace. Li ne povis vidi la hobiton, sed li nun 
estis vigle agopreta, kaj li havis sentumojn de auxdo kaj 
flaro akrigitajn de la senlumo. Li sxajnis kauxri, kun fingroj 
etenditaj surplanke, kun la kapo antauxklinita kaj la nazo 
preskaux gxisplanka. Kvankam li aspektis nur kiel malhela 
ombro malantaux la brilo de siaj propraj okuloj, Bilbo povis 
vidi kaj senti, ke li estis strecxita kiel pafonta arkosxnuro. 

Bilbo cxesis spiri kaj mem rigidigxis. Li estis senespera. Li 
konstatis, ke li devis eskapi el tiu mallumo, dum li ankoraux 
havis fortojn. Li devis batali. Li devis ponardi tiun acxajxon, 
eligi gxiajn okulojn, mortigi gxin: gxi ja volis mortigi lin. Sed 



ne, tio estus nehonesta. Li mem nun estis nevidebla. Golumo 
ne havis glavon. Golumo ne minacis murdi lin, aux 
almenaux ne jam provis. Kaj li estis mizera, sola kaj perdita. 
Subita kompreno, kompato miksita kun hororo, plenigis la 
koron de Bilbo: kun ekvido de senfinaj sendistingaj tagoj sen 
lumo kaj la espero pri plibonigxo, senmovaj sxtonoj, 
malvarmaj fisxoj, rampado kaj flustrado. CXiuj tiaj pensoj 
fulmis en li nur dum unu sekundo. Li tremis. Kaj tiam, dum la 
sekva momento, kvazaux revigligita de refortigxo kaj 
findecido, li saltis. 

Ne temus pri granda salto por homoj, sed li efektive faris 
grandan salton en la mallumon. Super la Goluma kapo, li 
saltis sep futojn antauxen kaj tri alten, kvankam li ne 
konstatis, ke li apenaux ne frakasis sian kapon kontraux la 
malalta koridora plafono. 

Golumo saltis malantauxen, etendante la manojn al la 
hobito, kiu superflugis lin. Sed tro malfrue. Liaj manoj 
drasxis la aeron, kaj Bilbo falis bonsxance sur siajn fortikajn 
piedojn, kaj forfugxis en la novan tunelon. Li ne returnis sin 
por vidi, kion faris Golumo. Unue siblado kaj sakrado 
auxdigxis preskaux cxe liaj maleoloj, sed poste gxi finigxis. 
Kaj tiam venis horora kricxo, plena je malamo kaj malespero. 
Golumo malvenkis. Li ne kuragxis iri plu. Li perdis la batalon, 
sian predon, kaj ankaux la ununuran objekton, pri kiu li 
zorgis: sian trezoregon. La krio premis la koron de Bilbo, sed 
li persistis. Tiam malforte kiel ehxo, sed ankoraux 
minacante, la vocxo auxdeblis de malantauxe: 

— SXtelinto, sxtelinto, sxtelinto! Baginzo! Ni malamas gxin, 
ni malamasgxin, ni malamas gxin porcxiam! 

Kaj poste venis silento. Sed ankaux gxi sxajnis minaca al 
Bilbo. “Se goblenoj estas tiel proksimaj, ke li flaris ilin, — li 



pensis, — ili do auxdis lian kriadon kaj sakradon. Do necesas 
atentemo, aux la vojo kondukos min al pli malbonaj aferoj”. 


La tunelo estis tre malalta kaj krude fosita. GXi ne estis tro 
malfacila por la hobito, sed malgraux cxiuj liaj klopodoj, 
akrangulaj rokoj plurfoje kontuzis liajn piedojn. “lom malalta 
tunelo por goblenoj, precipe por la granduloj”, — pensis 
Bilbo, kiu ne imagis, ke ecx la granduloj, la montaraj orkoj, 
iras tre rapide, cxar ili klinigxas kun la manoj preskaux 
surplanke. 

La tunelo, kiu deklivis suben, nun resupreniris, kaj post 
momento gxi krutigxis. Sed finfine, la deklivo finigxis, la 
tunelo cxirkauxiris angulon, kaj gxi subeniris denove, kaj 
tiam fine de mallonga deklivo, vidigxis lumo pale venanta el 
post la angulo. Ne rugxa lumo, kvazaux fajro aux lanterno, 
sed pala natura lumo. Je tio Bilbo ekkuris. 

Kiel eble plej rapide li cxirkauxiris la lastan angulon, kaj tuj 
venis al pli largxa loko, kie la lumo post tiom da tempo en la 
mallumo blindumis lin per sia brilego. Temis efektive nur pri 
sunradio tra pordo; granda, sxtona pordo, kiun oni lasis 
malfermita. 

Bilbo palpebrumis, kaj tiam li ekvidis la goblenojn: kirasitajn 
goblenojn kun elingigitaj glavoj gxuste malantaux la pordo, 
gvatantaj rondokule la tunelon, kiu kondukis tien. Ili estis 
incititaj, lertaj, kaj pretaj porcxio. 

Ili ekvidis lin pli rapide ol li ekvidis ilin. Jes, ili ja vidis lin. 

CXu pro hazardo, cxu pro lasta artifiko de la ringo antaux ol 
gxi prenis novan mastron, gxi ne plu trovigxis sur lia fingro. 
Kun gxojaj krioj, la goblenoj impetis al la hobito. 

Doloro pro timo kaj perdo, kvazaux ehxo de la mizero de 
Golumo, fulmofrapis Bilbon, kiu forgesis elingigi sian glavon 
kaj enposxigis siajn manojn. Kaj tie trovigxis ankoraux la 



ringo, en lia maldekstra posxo, kaj gxi glitis sur lian fingron. 
La goblenoj subite haltis. De Bilbo ili ne plu vidis spuron. Li 
malaperis. Ili kricxis duoble pli forte ol antauxe, sed ne tiom 
gxoje. 

— Kie gxi estas? — ili kriis. 

— Supren en la tunelon! — kelkaj alvokis. 

— CXi tien! — kelkaj hurlis. 

— Tien! — aliaj kriis. 

— Atentu la pordon! — mugxis ilia estro. 

Fajfiloj fajfis, kirasoj klakis, glavoj grincis, goblenoj gruntis 
kaj riprocxis sin, kuris kaj pelis sin tien kaj reen, 
kunfrakasante kaj kolerigxante. Okazis gxenerala 
indignokrio, tumulto kaj konfuzo. 

Bilbo terure timis, sed li suficxe spritis por konstati kio 
okazis, kaj sxtele rampis malantaux grandan barelon, plenan 
je trinkajxoj de I' goblenaj gardistoj, kaj do kasxis sin kaj 
malhelpis, ke oni skuu lin, ke oni tretu lin piede, aux 
malkovru lin pertusxo. 

“Mi devas atingi la pordon. Mi nepre devas atingi la pordon!” 

— li ripetis al si, sed pasis iom da tempo antaux li suficxe 
ekkuragxis por provi. Tiam komencigxis la terura blindludo. 
La loko plenis je cxirkauxkurantaj goblenoj, kaj la 
kompatinda hobito zigzagis cxiuclirekte, falis post frakaso 
kun gobleneto, kiu ne komprenis kio okazis, rampis 
kvarpiede, glitis gxustatempe inter la kruroj de la estro, kaj 
elkuris tra la pordo. 

GXi estis ankoraux iomete malfermita, kvankam unu el la 
goblenoj preskaux fermis gxin. Bilbo baraktis kun gxi, sed ne 



povis movi gxin. Li provis gliti tra la fendeto. Li ade premis, 
kaj tiam li kaptigxis! Estis terure. Liaj butonoj kojnigxis inter 
la pordo kaj la pordokadro. Li povis vidi la eksteron, kaj tie 
vidigxis kelkaj sxtupoj, kiuj subeniris al valo inter la montoj. 
La suno aperis de post nubo, kaj heligis la transpordan lokon 

— sed li ne povis tion atingi. 

Subite unu el la gardistoj ene kriis: 

— Estas ombro apud la pordo! lo trovigxas tie! 

Bilbo preskaux saltis el sia hauxto. Li tordigxis forte kaj 
butonoj jxetigxis disen. Li eliris sukcese, kun sxirita jako kaj 
vesxto, kaj kuris suben kiel kapro, dum konsternitaj goblenoj 
prenis liajn belajn latunajn butonojn cxe la pordosojlo. 

Kompreneble, ili sekvis lin, huante kaj hurlante, sercxante 
en la arbaro. Sed ili ne sxatas la sunon, cxar gxi sxanceligas 
iliajn krurojn kaj turnas al ili la kapojn. Ili ne povis trovi 
Bilbon, dum li portis la ringon, kasxtrotante inter la arbaj 
ombroj, kurante rapide kaj senbrue, kaj evitante la sunon, 
kaj ili baldaux devis rezigni, kaj grumblante kaj sakrante iris 
reen por gvati la pordon. Bilbo estis eskapinta. 



6. El la pato en la fajron 


Bilbo eskapis de la goblenoj, sed ne sciis kie li trovigxis. Li 
perdissiajn kapucxon, mantelon, nutrajxojn, poneon, 
butonojn kaj arnikojn. Li vadis pluen, gxis la suno subiris 
okcidente — cxi-foje malantaux la montoj. La montaj ombroj 
etendigxis sur la vojon, kaj li rigardis malantauxen. Tiam li 
rigardis antauxen kaj nur vidis krestojn kaj deklivojn gxis la 
subaj platlandoj, kiujn li ekvidis inter la arboj. 

— Bona cxielo! — li ekdiris. — SXajnas ke mi atingis la alian 
flankon de la Nebulecaj Montoj, cxe la limo de la Transa 
Lando! Sed kien iris Gandalfo kaj la gnomoj? Mi esperas nur, 
ke ili ne restas malantauxe kaptitaj de la goblenoj! 

Li promenis plu el la alta malkruta valo, trans la valan egxon 
kaj subiris la deklivon. Sed iom post iom venis al li la ideo, 
ke io misis. Li demandis sin, cxu li devus — helpe de la 
magia ringo — reveni al tiuj teruraj, hororaj tuneloj por 
sercxi siajn amikojn. Li jxus konsciigxis kun granda bedauxro 
pri sia devo retroiri, kiam li auxdis vocxojn. 

Li haltis kaj auxskultis. Ne sonis goblene, kaj li sxteliris 
antauxen tre prudente. Li sekvis sxtonan vojeton, kiu 
serpentis suben, kun maldekstre rokoza muro, kaj aliflanke 
subiris malkruta deklivo al valetoj sxirmitaj de arbustoj kaj 
arbetoj sub la vojnivelo. En unu el tiuj valetoj sub arbustoj 
iuj parolis. 

Li kasxiris pli proksimen, kaj subite interdu rokegoj li vidis 
gvatantan vizagxon sub rugxa kapucxo. Jen Balino staris kiel 
sentinelo. Bilbo preskaux aklamis kaj aplauxdis, sed li bridis 
sin. Li ankoraux portis la ringon, cxar li timis ion neatenditan 
kaj malagrablan, kaj li vidis, ke Balino rigardas lin sed 
nenion rimarkas. 



— Mi surprizos cxiujn, — li pensis kaj enrampis la arbustojn 
flanke de 1' valeto. Gandalfo estis disputanta kun la gnomoj. 
Ili diskutis pri kio okazis en la tuneloj, debatis kaj sin 
demandis kion fari. La gnomoj grumbladis, kaj Gandalfo 
diris, ke ili ne povus dauxrigi la vojagxon se ili lasus sinjoron 
Baginzo en la manoj de goblenoj sen scii cxu li vivas aux 
mortis, kaj sen provi savi lin. 

— Cetere, li estas mia amiko, — diris la sorcxisto, — kaj ne 
malbona etulo. Mi respondecas pri li. Mi tre bedauxras, ke vi 
perdis lin. 

La gnomoj deziris scii, kial oni fine kunprenis lin, kial li ne 
kapablis sekvi ilin kaj resti proksima de siaj amikoj, kaj kial 
la sorcxisto ne elektis iun pli lertan. 

— Li pli damagxis ol utilis gxis nun, — iu diris. — Se ni devos 
reiri nun en tiujn abomenajn tunelojn porsercxi lin, mi diras: 
li estu malbenita. 

Gandalfo respondis kolere: 

— Mi kunprenis lin, kaj mi neniam kunportas ion malutilan. 
Aux vi akompanos min por sercxi la hobiton, aux mi forlasos 
vin cxi tie, por eliri el la kacxo tute solaj. Se iel ni trovos lin, 
vi dankos min je la fino. Mi volas scii, kial vi faligis lin, Dorio? 

— Ankaux vi faligus lin, — diris Dorio, — se gobleno kaptus 
vian kruron de malantauxe en la mallumo, krocxigus viajn 
piedojn, kaj piedbatus vin je I' dorso! 

— Do kial vi ne reprenis lin? 

— CXielo mia! CXu vi ne divenas? Goblenoj batalis kaj 
mordis en la mallumo, cxiuj stumblis surfalintoj kaj sin 
frapis? Vi preskaux senkapigis min per Glamdringo, kaj 
Torino ponardis tien kaj cxien per Orkristo. Subite vi kreis 



fulmobrilon, kaj ni vidis la goblenojn fugxi hurlantaj. Vi kriis: 
"CXiu sekvu min!” kaj cxiuj devis sekvi. Ni kredis, ke cxiuj 
efektive sekvis. Ne restis tempo por nombri nin, kiel vi ja 
scias, gxis ni hastis tra la pordogardistoj, eliris tra la suba 
pordo, kaj en senorda rapido kuris cxi tien. Kaj jen ni, sen la 
malgratulinda rompsxtelisto! 

— Sed jen la rompsxtelisto! — diris Bilbo, elpasxante inter ili 
kaj demetante la ringon. 

Ho, kiel ili saltis! Poste ili kriis kun surprizo kaj gxojo. 
Gandalfo same surprizigxis kiel la aliaj, sed eble pli kontente 
ol cxiuj. Li vokis Balinon kaj diris, kion li opiniis pri gvatistoj, 
kiuj lasas personojn tiel eniri senaverte. La gnomoj efektive 
taksis la reputacion de Bilbo multe pli alte post tiu 
momento. Se ili antauxe dubis, ke li estis eksterordinara 
rompsxtelisto, malgraux la paroloj de Gandalfo, ili nun ne 
plu dubis. Balino estis la plej perpleksita, sed cxiu konfesis, 
ke la reveno de Bilbo estis treege lerta. 

Fakte Bilbo tiel fieris pri iliaj lauxdoj, ke li ridis al si kaj 
nenion diris pri la ringo. Kaj kiam ili demandis al li kiel li faris 
tion, li diris: 

— Ho, mi nur rampis, vi scias, tre atente kaj silente. 

— Nu estas la unua fojo, kiam ecx muso rampis atente kaj 
silente sub mia nazo kaj ne rimarkigxis, — diris Balino. — Kaj 
mi demetas mian kapucxon antaux vi. 

Li tion faris kaj diris: 

— Balino, je via servo. 

— Sinjoro Baginzo, via servisto, — diris Bilbo. 



Ili volis scii cxion pri liaj aventuroj post kiam ili perdis lin, kaj 
li sidigxis kaj rakontis cxion — krom pri kiel li trovis la ringon 
(“Ne estas tauxga momento”, — li pensis]. Ili tre interesigxis 
pri la enigmoludo, kaj sxatis kun tremo lian priskribon de 
Golumo. 

— Kaj tiam mi ne kapablis starigi plian enigmon cxar li sidis 
je mia flanko, — finis Bilbo, — tiam mi diris: “Kion mi havas 
en mia posxo?'' Kaj li ne sukcesis diveni post tri provoj. Tiam 
mi diris: "Kio pri via promeso? Montru al mi la elirejon!" Sed 
li venis por mortigi min, kaj mi kuris, falis kaj li maltrafis min 
en la mallumo. Tiam mi sekvis lin, cxar mi auxdis lin paroli al 
si. Li pensis, ke mi jam konis la elirejon, kaj li iris tien. Kaj 
tiam li sidigxis en la tunela enirejo, kaj mi ne povis trapasi. 
Do mi supersaltis lin kaj eskapis, kaj kuris gxis la pordo. 

— Kio pri la gardistoj?— ili demandis. — CXu iii ne estis tie? 

— Ho, jes! Multaj, sed mi evitis ilin. Mi kaptigxis en la pordo, 
kiu estis nur iom malfermita, kaj perdis multajn butonojn, 

— li rigardis malfelicxe siajn vestojn. — Sed mi sukcesis 
trapasi, kaj jen mi. 

La gnomoj miris lin kun novtrovita respekto, kiam li parolis 
pri evitado de la gardistaro, salto super Golumo, kaj 
trapasado, kvazaux li trovustiajn aferojn nek malfacilaj nek 
timigaj. 

— Kion mi diris al vi? — diris Gandalfo ride, — sinjoro 
Baginzo havas pli da kvalitoj ol vi divenus. — Kaj dum li diris 
tion, li rigardis Bilbon strangokule de sub sia brovo, kaj la 
hobito sin demandis, cxu li divenis tiun eron de I' rakonto, 
kiun li efektive forlasis. 

Tiam li starigis siajn proprajn demandojn, cxar se Gandalfo 
klarigis cxion al la gnomoj, Bilbo ankoraux ne auxdis tion. Li 
deziris scii, kiel la sorcxisto reaperis, kaj kie ili nun estis. 



La sorcxisto, por diri la veron, ne malkonsentis rakonti 
plurfoje pri sia propra lerteco. Kaj li diris al Bilbo, ke Elrondo 
kaj li jam sciis, ke malicaj goblenoj okupis tiun montaran 
regionon. Sed ties cxefpordo trovigxis en vojo pli facile 
trapasebla, kaj tiel ili povis kapti malfelicxajn vojagxantojn 
apud la enirejo. Evidente, multaj vojagxantoj ne plu iristien, 
kaj la goblenoj devis malfermi novan pordon supre de I' valo, 
kie pasis la gnomoj. Sed tio nurokazis antaux nelonge, cxar 
oni konsideris tiun pasejon tute sekura gxis nun. 

— Mi devus vidi, cxu mi ne povus trovi plimalpli decan 
giganton por rebloki gxin, — diris Gandalfo. — Aux baldaux 
ne plu restos vojo trans la montaro. 

Tuj kiam Gandalfo estis auxdinta la krion de Bilbo, li sciis kio 
okazis. Post kiam la fulmobrilo mortigis la goblenojn kiuj 
kaptis Bilbon, Gandalfo kasxis sin en la fendon antaux ol gxi 
refermigxis. Li sekvis la gardistojn kaj kaptitojn gxis la 
enirejo de la granda halo, kaj tie li sidigxis kaj lauxeble 
pretigis en la ombroj siajn plej bonajn magiajn artifikojn. 

— Temis pri malcerta situacio, — li diris, — tikla truko. 

Sed kompreneble, Gandalfo studis jam delonge fajran kaj 
luman sorcxadon, kaj ecx la hobito ne forgesis pri liaj magiaj 
artfajrajxoj dum la somermezaj festoj de I' Maljuna Tjuko, 
kiel vi sendube memoras. Ni konas la sekvon, krom ke 
Gandalfo sciis pri la malantauxa pordo, kiel la goblenoj 
nomis la suban pordon, kie Bilbo perdis siajn butonojn. Fakte 
cxiu kiu logxis apud tiu cxi montara regiono sciis pri gxi, sed 
necesis sagxa sorcxisto por gvidi ilin el la tuneloj al la 
gxusta vojo. 

— Ili fabrikis tiun pordon jam delonge, — li diris, — cxefe kiel 
urgxan elirejon, se ili bezonis tion, sed ankaux por atingi la 
transajn landojn, kien ili venas foje kaj faras malicajxojn. La 



pordo estas cxiam gardata, kaj neniu sukcesis bloki gxin. 
Post nun ili sendube gardos gxin duoble, — li ridis. 

Ankaux la aliaj ridis. Ili perdis multon, sed ili ja mortigis la 
Goblenestron kaj multajn aliajn, kaj ili eskapis. Tiel oni 
povus diri, ke gxis nun ili ne malsukcesis. 

Sed la sorcxisto revigligis ilin. 

— Ni devas tuj dauxrigi la vojagxon post cxi tiu mallonga 
pauxzo, — li diris. — lli revenos po centoj kiam noktigxos, 
kaj la ombroj jam longigxas. Ili kapablas flari niajn pasxojn 
dum horoj post nia trapaso. Ni devos esti longe for de cxi tie 
antaux la sunsubiro. Estos iom da luno je nia bonsxanco. 
Kvankam la luno ne tro gxenas ilin, gxi almenaux donos iom 
da lumo por ke ni direktigxu. 

— Ho jes! — li diris responde al pliaj demandoj de 1' hobito. 

— Vi perdis vian temposenton en goblenaj tuneloj. Estas 
jxauxdo, kaj ni kaptigxis dum lundo vespere aux mardo 
matene. Ni vojiris plurajn mejlojn, kaj trapasis la 
montokernon gxis la transa flanko — jen mallongigo! Sed ni 
ne atingis la lokon, kien la vojo kondukus nin. Ni trovigxas 
tro norde, kaj restas antaux ni malfacila regiono. Kaj ni 
trovigxas pli supre. Ni iru do! 

— Mi terure malsatas, — plendis Bilbo, kiu subite konstatis 
ke li maltrafis cxiun mangxon depost du vesperoj antaux la 
lasta. Imagu tion por hobito! Li sentis sian ventron malplena 
kaj malkompakta, kaj la krurojn sxanceligxemaj posttiom da 
ekscitigxo. 

— Estas neeviteble, — diris Gandalfo. — Krom se vi dezirus 
retroiri kaj peti gxentile al la goblenoj, ke ili redonu al vi la 
poneon kaj saketojn. 


— Ne, dankon! — diris Bilbo. 



— Nu bone, ni devos marsxi pluen kun zonoj pli strikte 
fermitaj, aux oni el ni preparos vespermangxon. Kaj tio estas 
malpli bonvena ol senmangxa vespero. 

Dum ili pluiris, Bilbo sercxis ambauxflanke ion por mangxi, 
sed la rubusoj ankoraux nurfloris, kaj kompreneble ne estis 
nuksoj, nek ecx kratagberoj. Li mangxetis iom da okzalo, kaj 
trinkis el monta rojo, kiu transiris la vojon, kaj li mangxis tri 
sovagxajn fragojn, kiuj trovigxis je I' bordo de la rojo. Sed tio 
ne satigis lin. 

Ili iris ade pluen. La kruda vojeto malaperis. La arbustoj kaj 
longaj herboj inter la sxtonegoj, la platajxoj da 
kuniklorongxita herbo, la timiano, salvio, majorano kaj etaj 
flavaj heliantemoj cxiuj malaperis, kaj ili trovigxisje I' 
suprajxo de apika deklivo, farita de falintaj sxtonoj, restajxo 
de tersxovigxo. Kiam ili komencis subeniri, rubo kaj 
sxtonetoj sxutigxis de sub iliaj piedoj, kaj baldaux pli 
grandaj rokeroj subiris klaktinte, igante aliajn pecojn fali kaj 
subgliti; tiam rokoj delokigxis kaj ruligxis suben, frakasante 
malsupren kun polvo kaj bruo. Post mallonga tempo, la tuta 
deklivo super kaj sub ili sxajnis movigxi, kaj ili forglitis 
kunpremitaj en konfuza amaso da glitfalantaj, tremantaj kaj 
klakantaj terpecoj kaj sxtonoj. 

Nur la subaj arboj savis ilin. Ili glitis gxis ili atingis randon de 
grimpanta pinarbaro, kiu staris meze de la montoflanko 
longe for de la pli ombra profunda arbaro de la malsupra 
valo. Kelkaj kaptis arbotrunkojn, kaj svingigis sin al 
malsupraj brancxoj, aliaj (kiel la eta hobito) kasxis sin 
malantaux arbo por eviti la sxtonan inundon. La dangxero 
baldaux pasis, la tersxovigxo haltis, kaj auxdigxis la lastaj 
tre malproksimaj frakasoj, kiam la plej grandaj sxtonoj 
ruligxis kaj resaltis inter la filikoj kaj pinaj radikoj tre 
malsupre. 



— Nu, tio movis nin antauxen, — diris Gandalfo, — kaj ecx 
goblenoj cxasante niajn spurojn ne facile sekvos nin cxi tien 
senbrue. 

— Konsentite, — grumblis Bomburo. — Sed egale ili ne 
malfacile sendos sxtonojn sur niajn kapojn. 

La gnomoj kaj Bilbo ne sentis sin tre kontentaj, kaj frotis 
siajn kontuzojn kaj vunditajn krurojn kaj piedojn. 

— Sensencajxoj! Ni forlasos la tersxovigxan vojon cxi tie. Ni 
devas hasti! Rigardu la lumon! 

La suno subiris la montaron. La ombroj jam densigxis 
cxirkaux ili, kvankam inter la arboj kaj super la nigraj 
suprajxoj de tiuj kreskantaj pli sube, ili povis vidi la 
vesperajn lumojn de la malsupraj ebenejoj. Ili lamis kiel eble 
plej rapide malsupre de la malkruta pinarbara deklivo laux 
nerekta vojo kiu kondukis ilin suden. Foje ili trapusxis 
amason da filikoj kun frondoj altaj gxis la hobita kapo; foje ili 
marsxis silente sur pinpingla tero dum la arbara sombreco 
pli ombrigxis kaj la arbaro pli silentis. Tiun vesperon ecx ne 
venis vento por igi la brancxojn susuri. 

— CXu ni devas iri pluen? — demandis Bilbo, kiam tiel 
mallumigxis, ke li apenaux vidis pendoli je sia flanko la 
barbon de Torino, kaj la senbruo tiel silentis, ke li auxdis la 
gnomojn spiradi tre lauxte. — Miaj piedoj estas entute 
kontuzitaj kaj torditaj, miaj kruroj doloras, kaj mia ventro 
svingigxas kiel malplena sako. 

— lom pluen, — diris Gandalfo. 

Post sxajne tre longa tempo, ili subite venis al loko, kie arboj 
ne kreskis. La luno estis alta, kaj brilis en la senarbejon. lel ili 
sentis ke gxi ne estis bona loko, kvankam ili ne vidis ion 
misan. 



Tute subite ili auxdis hurladon malsupre de 1' monto, 
hurladon tre longan kaj tremigan. GXin respondis alia ne 
malproksime je ilia dekstro, kaj plia respondis proksime 
maldekstre. Temis pri lupoj hurlantaj je 1' luno, lupoj kiuj 
amasigxis! 

Apud la truo de sinjoro Baginzo ne vivis lupoj, sed li rekonis 
tiun sonon. Oni priskribis gxin en fabeloj suficxe ofte. Unu el 
liaj kuzoj, el la Tjuka flanko, estis granda vojagxanto kaj 
imitis gxin portimigi lin. Auxdi gxin el la arbaro kaj sub la 
luno perdigis al Bilbo la flegmon. Ecx magiaj ringoj ne utilas 
kontraux lupoj, specife la malicaj luparoj logxantaj sub la 
ombro de goblenoplena montaro, trans la rando de 
Sovagxujo, je la limoj de neimagitaj landoj. Tiaj lupoj flaras 
pli lerte ol goblenoj, kaj ne bezonas vin vidi por vin kapti! 

— Kion ni faru? Kion ni faru? — li kriis. — El goblenaj manoj 
ni eskapis, al lupaj fauxkoj ni eniros! — li diris, kaj gxi 
farigxis proverbo, kvankam ni dirus “el la pato en la fajron” 
en same malkomfortaj situacioj. 

— Sur la arbojn, rapide! — kriis Gandalfo kaj ili kuris al la 
arboj apud la rando de 1' senarbejo, sercxante brancxojn 
malaltajn aux arbojn suficxe maldikajn kaj facile 
grimpeblajn. 

Ili kiel eble plej rapide trovis ilin, kiel vi imagus, kaj grimpis 
tiom supren kiom ili fidis la brancxojn. Vi ridus (de sekura 
distanco), se vi vidus la gnomojn sidi supre de la arboj kun 
barboj pendantaj, kvazaux ili estus maljunuloj frenezigxinte 
ludantaj kiel knabetoj. Filio kaj Kilio trovigxis supre de alta 
lariko simila al grandega kristnaska arbo. Dorio, Norio, Orio, 
Oino kaj Gloino pli komfortis sur giganta pino, kies brancxoj 
orde elstaris kiel biciklaj radioj. Bifuro, Bofuro, Bomburo kaj 
Torino trovigxis sur alia pino. Dvalino kaj Balino grimpis sur 
tre maldikan, altan abion kun malmultaj brancxoj kaj tre 



malfacile trovis lokon supre de 1' arbo. Gandalfo, multe pli 
alta ol la aliaj, trovis arbon, kiun ili ne povis grimpi, grandan 
pinon cxe la ekstrema rando de 1' senarbejo. Li estis 
preskaux kasxita de la brancxoj, sed oni povis vidi liajn 
okulojn glimi en la lunlumo, dum li gvatis eksteren. 

Kaj Bilbo? Li ne povis grimpi sur arbon, kaj kuris de unu 
trunko al alia, kiel kuniklo perdinta sian truon kaj cxasita de 
hundo. 

— Vi denove forgesis la rompsxteliston malantaux vi! — diris 
Norio al Dorio rigardante suben. 

— Mi ne povas cxiam porti sxtelistojn surdorse, — diris Dorio, 

— malsupren de tuneloj kaj supren de arboj! Kio vi kredas 
min esti? Portisto? 

— Li estos mangxita, se ni ne faros ion, — diris Torino, cxar 
cxirkauxis ilin nun pli kaj pli proksima hurlado. — Dorio, — li 
vokis, cxar Dorio estis la plej malsupra sur la plej facila arbo, 

— rapidu kaj helpu sinjoron Baginzo supreniri! 

Dorio estis fakte deca ulo, malgraux sia grumblado. La 
kompatinda Bilbo ne povis atingi lian manon, ecx kiam tiu 
grimpis gxis la malsupra brancxo kaj mallevis sian brakon 
kiel eble plej malsupren. Do Dorio malgrimpis de sia arbo, 
kaj lasis Bilbon rampi sur la dorson. 

GXuste tiam, la lupoj entrotis la senarbejon hurlante. Subite 
centoj da okuloj rimarkis ilin. Sed Dorio ne forlasis Bilbon. Li 
atendis, ke tiu grimpu de sur liaj sxultroj al la brancxoj, kaj 
poste li impetis poratingi la brancxojn. Sed gxustatempe! 
Lupo ekmordis al lia mantelo dum li svingis sin supren, kaj 
preskaux trafis lin. Post minuto la luparo amasigxis kaj bojis 
cxirkaux la arbo, saltante sur la trunkon, kun okuloj 
flagrantaj kaj langoj elpendantaj. 



Sed ecx la sovagxaj vargoj (tiel nomigxis la malicaj lupoj 
logxantaj trans la limo de Sovagxujo) ne sciis grimpi arbojn. 
Felicxe estis varme, kaj ne vente. Arboj ne estas tre 
komfortaj lokoj por longa sidado, sed en malvarmo kaj vento, 
kun lupoj cxirkauxantaj kaj atendantaj vin malsupre, ili 
povas esti tre mizeraj lokoj. 

La senarba cirklo estis evidente renkontejo por lupoj. Ade 
alvenis pluraj aliaj. Ili lasis sentinelojn cxe la bazo de I' arbo, 
kie trovigxis Dorio kaj Bilbo, kaj cxirkauxsnufis gxis ili 
malkovris cxiun arbon, kiu kasxis iun. CXe tiuj ili ankaux 
lasis sentinelojn, dum la aliaj — sxajne nombre de kelkaj 
centoj — foriris kaj sidigxis en granda rondo sur la 
senarbejo. Meze de 1' senarbejo sidis grandega griza lupo. Li 
parolis al ili en la terura varga lingvo. Gandalfo komprenis 
gxin. Bilbo ne komprenis, kvankam gxi sxajnis al li 
hororsona, kvazaux ili parolus pri kruelaj kaj malicaj aferoj, 
kaj li pravis. Foje cxiuj vargoj en la rondo respondis kune al 
sia griza estro, kaj ilia timiga bruego preskaux faligis lin de 
la pino. 

Mi rakontos al vi kion Gandalfo auxdis, kvankam Bilbo ne 
komprenis gxin. La vargoj kaj goblenoj ofte helpis unuj la 
aliajn por fari malicon. Goblenoj ne ofte aventuras longe for 
de siaj montoj, krom se iii fugxas de iu, aux sercxas novajn 
logxejojn, aux marsxas al milito (kio felicxe ne okazis jam de 
tre longe). Sed dum tiu epoko ili ofte ekskursis por rabi, 
cxefe por sercxi nutrajxojn aux sklavojn por ke tiuj faru ilian 
laboron. Tiam ili ofte petis helpon de la vargoj, kaj dividis 
kun ili siajn rabajxojn. Kelkfoje ili rajdis vargojn, kiel homoj 
cxevalojn. CXi-foje sxajnis ke arangxigxis portiu nokto 
granda goblena rabinvado. La vargoj devis renkonti la 
goblenojn, kaj la goblenoj estis malfruaj. La kialo, sendube, 
estis la morto de la Granda Gobleno kaj ankaux la 
konsternigxo kreita de la gnomoj, Bilbo kaj la sorcxisto, kiujn 
ili supozeble ankoraux postkuris. 



Malgraux la dangxeroj de tiu fora lando, kuragxaj homoj 
antaux nelonge revenis el la sudo kaj establigxis tie, 
hakante arbojn kaj konstruante domojn en la pli agrablaj 
arbaraj valoj kaj apud la riverobordoj. Ili estis multnombraj, 
kuragxaj kaj bone armitaj, kaj ecx la vargoj ne kuragxis ataki 
ilin se ili estis pluraj aux dum lumaj tagoj. Sed nun ili 
arangxis helpe de la goblenoj por iri dum la nokto al la 
apudmontaj vilagxoj. Se ili realigustiun planon, neniu plu 
restus tie la venontan tagon; cxiu estus mortigita krom tiuj, 
kiujn kaptus la goblenoj kaj lupoj kaj forportus al la kavernoj 
kiel kaptitojn. 

Jen horora temo por tiu, kiu komprenus gxin, ne nur pro la 
bravaj arbhakistoj kaj iliaj edzinoj kaj infanoj, sed ankaux 
pro la dangxero, kiun riskis nun Gandalfo kaj liaj amikoj. La 
vargoj tre koleris kaj perpleksigxis pro tio ke iuj trovigxis en 
ilia propra renkontejo. Ili kredis, ke tiuj estis amikoj de 
arbhakistoj, kiuj venis porspioni ilin kaj forporti la novajxojn 
pri iliaj planoj al la valoj, kaj tiam la goblenoj kaj lupoj devus 
fari teruran batalon anstataux kapti sklavojn kaj formangxi 
dormantojn. La vargoj do ne intencis lasi tiujn supre de I' 
arboj eskapi, almenaux gxis la mateno. Kaj longe antaux 
tiam, laux iii, goblenaj soldatoj devos veni el la montoj, kaj 
goblenoj scias kiel grimpi arbojn, aux haki ilin teren. 

Vi nun povas kompreni kial Gandalfo, kiu auxskultis tiun 
hurladon kaj bojadon, terure timis, malgraux tio ke li estis 
granda sorcxisto, kaj sentis ke ili estis en tre maltauxga loko, 
de kie ili neniel eskapos. Tamen li ne deziris, ke ili havu 
cxion bonan, kvankam li ne povisfari multon supre de alta 
arbo kun malsupre multaj lupoj cxirkaux gxi. Li amasigis la 
grandegajn strobilojn de la brancxoj de sia arbo. Poste li 
bruligis unu per blua fajro, kaj jxetis gxin sible malsupren en 
la lupan rondon. GXi trafis la dorson de unu el ili, gxia felo 
tuj brulis kaj gxi saltis tien kaj reen kun terura kricxado. 
Sekvis pliaj: unu bluflama, alia rugxa, plia verda. Ili 



eksplodis meze de 1' rondo, kaj disjxetis kolorajn fajrerojn kaj 
fumon. Tre granda strobilo trafis la lupestron surnaze, kaj li 
saltis dek futojn aeren kaj hastis cxirkaux la cirklo, mordante 
la aliajn lupojn kaj klakante la fauxkon pro kolero kaj timo. 

La gnomoj kaj Bilbo kriis kaj aklamis. La lupa furiozo estis 
horora vidajxo, kaj ilia bruo sonis tra la tuta arbaro. Lupoj 
cxiam timas fajron, sed cxi tiu estis timiga kaj stranga fajro. 
Kiam fajrero tusxis ilian felon, gxi fiksigxis kaj brulis enen, 
kaj se ili ne ruligxas sur gxin rapide, ili estas tute kovritaj de 
flamoj. Tre baldaux cxirkaux la senarbejo ruligxis lupoj 
klopodante estingi la fajrerojn sur iliaj dorsoj, dum brulantoj 
kuris kaj hurlis, bruligante aliajn gxis iliaj propraj amikoj 
forpelis ilin kaj ili fugxis malsupren de I' deklivoj, plorante 
kaj plendante kaj sercxante akvon. 

— Kio estas tiu bruacxo en la arbaro cxi-vespere? — diris la 
Mastro de 1' Agloj. Li sidis, nigra en la lunlumo, sur la 
suprajxo de soleca rokpinto je la orienta montara bordo. 

— Mi auxdas lupajn vocxojn! CXu goblenoj misas en la 
arbaro? 

Li kirligxis supren, kaj du liaj sentineloj ekflugis de la apudaj 
rokoj por akompani lin. Ili cirkulis en la cxielo kaj rigardis 
suben al la varga rondo, kiu sxajnis malgranda makulo tre 
malsupre sub ili. Sed la agloj havas akrajn okulojn kaj povas 
vidi etajn ajxojn tre malproksime. La Mastro de I' Agloj de I' 
Nebulecaj Montoj povis persiaj okuloj vidi la sunon sen 
palpebrumi, kaj povis vidi kuniklon movigxi surtere unu 
mejlon malsupre ecx en la lunlumo. Do kvankam li ne povis 
vidi la kasxitojn sur la arboj, li povis konstati la lupan 
tumulton, vidi la etajn fajrerojn kaj auxdi la hurladon kaj 
bojadon, kiu venis de tre malsupre sub li. Li ankaux povis 
vidi la lunan glimon surgoblenaj lancoj kaj kaskoj, dum 
longaj kolumnoj da maliculoj rampis malsupren de la montaj 
deklivoj el sia pordo kaj eniris la arbaron. 



Agloj ne estas afablaj birdoj. Kelkaj estas malkuragxaj kaj 
kruelaj. Sed la antikva gento de la nordaj montoj estis la plej 
grandioza intercxiuj birdoj; ili estis fieraj, fortikaj kaj 
bonkoraj. Ili ne sxatis goblenojn, nek timis ilin. Kiam ili 
rimarkis ilin (kio ne oftis, cxar ili ne mangxis tiajn kreajxojn), 
ili plongxis malsupren kaj pelis ilin hurlantaj reen al la 
kavernoj, tiel malhelpante iliajn malicajn planojn. La 
goblenoj malamis la aglojn kaj timis ilin, sed ne povis atingi 
iliajn altajn nestojn, kaj neniam forpelis ilin el la montaro. 

CXi-vespere, la Mastro de 1' Agloj brulis pro scivolemo por 
scii kio okazis. Li venigis plurajn aliajn aglojn, kaj ili 
kunflugis de la montoj kaj malrapide cirkulis kaj recirkulis 
suben kaj suben gxis la lupa rondo kaj la goblena 
renkontejo. 

Kaj des pli bone! Tie okazis abomenaj aferoj. La lupoj 
ekbrulis kaj fugxis en la arbaron, bruligante gxin en pluraj 
lokoj. Estis somermezo, kaj oriente de I' montoj ne pluvis jam 
longe. Flavaj filikoj, falintaj brancxoj, profundaj amasoj da 
pinpingloj kaj mortintaj arboj cxiuj ekbrulis. CXirkaux la 
varga senarbejo flamoj flagris cxielen. Sed la luposentineloj 
ne rezignis siajn arbojn. Frenezaj kaj koleraj, ili saltis kaj 
hurlis cxirkaux la trunkoj, malbenante la gnomojn per sia 
horora lingvo, kun la okuloj brilantaj feroce kiel la flamoj. 

Tiam subite venis goblenoj kurante kaj kriante. Ili kredis, ke 
komencigxis batalo kun la arbhakistoj, sed ili baldaux 
konstatis, kio efektive okazis. Kelkaj fakte sidigxis kaj ridis. 
Aliaj svingis siajn lancojn, kaj frapis la fustojn kontraux siajn 
sxilclojn. Goblenoj netimas fajron, kaj ili baldaux havis 
planon, kiu multe amuzus ilin. 

Kelkaj goblenoj kunvenigis la lupojn en grupon. Kelkaj stakis 
filikojn kaj veprojn cxirkaux la arbojn. Aliaj rapidis tien kaj 
reen, kaj stamfis kaj batis, batis kaj stamfis, gxis kiam 



estingigxis cxiuj flamoj — sed ili ne estingis la fajron apud la 
arboj, kie trovigxis la gnomoj. Tiun fajron ili nutris per folioj, 
brancxetajxoj kaj aliaj filikoj. Ili baldaux kreis ringon da fumo 
kaj flamoj cxirkaux la gnomoj, kaj ili permesis, ke la ringo ne 
iru eksteren sed nur enen. Fumo venis en la okulojn de 
Bilbo, li sentis la flagran varmecon, kaj vidis tra la fajronubo 
la goblenojn rondiri dancante kiel homoj cxirkaux 
somermeza festofajro. Ekster la rondo da dancantaj militistoj 
kun lancoj kaj hakiloj, staris lupoj je respektema distanco, 
gvatante kaj atendante. 

Li auxdis la goblenojn ekkanti teruran kanton: 

Dek kvin birdoj sur kvin arboj, 
la plumojn ventolas incendioj! 

Sed strangaj birdetoj senflugilaj! 

Kion ni faru pri cxi sxlemilaj! 

Rostu vivantajn, aux stufu enpote; 
aux ili fritigxu, boligxu mangxote? 

Tiam ili haltis kaj kriis: 

— Forflugu birdetoj! Forflugu se vi volas! Subeniru, birdetoj, 
aux vi rostigxos en viaj nestoj! Kantu, kantu birdetoj! Kial vi 
ne kantas? 

— Foriru! Knabetoj! — kriis Gandalfo responde. — La birdoj 
ankoraux ne eknestas. Kaj knabetoj kiuj ludas kun fajroj, pro 
petolo punendas. 

Li diris tion por kolerigi ilin, kaj por montri ke li ne timis ilin, 
kvankam li ja timis malgraux tio ke li estis sorcxisto. Sed ili 
ne atentis tion kaj dauxrigis la kanton. 

Brulu arb', filika karb'! 
sxrumpa sorcxo! Sibla torcxo, 
nokte lumo por nia gastumo. 



Ja hej! 

Baku, fritu, rostu, marmitu! 
gxis barboj flamas, okuloj skvamas, 
haroj fetoras, hauxtoj sulkas, 
grasoj fandigxas, ostoj fulgas, 
cindras rube 
cxielosube! 

Jam mortos gnomoj 

en nokta lum' por nia gustum'. 

Ja hej! 

Ja-hari-hej! 

Ja hej! 

Kaj post tiu "Ja hej!" la flamoj flagris sub la arbo de 
Gandalfo. Post momento gxi etendigxis al la aliaj. La 
arbosxelo ekbrulis, la malsupraj brancxoj kraketis. 

Tiam Gandalfo grimpis gxis la suprajxo de sia arbo. Subita 
grandioza brilo fulmofrapis de lia bastono, dum li pretigxis 
por salti de supre sur la amasigxintajn goblenajn lancojn. Tio 
estus lia fina ago, kvankam li mortigus multe da ili tuj kiam 
li falus sur ilin kiel tondrobato. Sed li ne saltis. GXuste tiam, 
la Mastro de 1' Agloj plongxis suben, kaptis lin per siaj 
ungegoj kaj foriris. 

Venis furioza hurlado pro konsternigxo de la goblenoj. 

Lauxte kriis la Mastro de I' Agloj, al kiu Gandalfo nun parolis. 
La aliaj birdoj, kiuj akompanis lin, reflugis malsupren kaj 
venis kiel grandegaj obskuraj ombroj. La lupoj hurloplendis 
kaj grincis persiaj dentoj; la goblenoj kricxis kaj stamfis pro 
kolero, jxetante siajn lancojn vane aeren. Super ili siblis la 
agloj, la sombra spiro de iliaj batantaj aloj balais ilin teren 
aux pelis ilin for. Iliaj ungegoj sxiris goblenajn vizagxojn. 

Aliaj birdoj flugis al la arbaj suprajxoj kaj prenis la gnomojn, 
kiuj grimpis nun tiel supren, kiel ili kuragxis iri. 



La kompatinda Bilbo denove preskaux igxis forgesita! Li 
apenaux sukcesis kapti la krurojn de Dorio, cxar Dorio estis 
la lasta, kiu estis forportita, kaj ili ambaux supreniris for de 
la tumulto kaj brulado, Bilbo sxanceligxis en la aero kaj liaj 
brakoj estis preskaux rompitaj. 

Nun tre malproksime sube la goblenoj kaj lupoj disigxis tien 
kaj reen en la arbaron. Kelkaj agloj ankoraux cirkulis kaj 
kirligxis super la batalejo. La flamoj cxirkaux la arboj tuj 
saltis al la plej supraj brancxoj. Grimpis la arbojn kraketanta 
fajro, kaj vidigxis subita kunflagro da fajreroj kaj fumo. Bilbo 
eskapis tre gxustatempe! 

La fajra lumo desupre sxajnis velki kvazaux rugxa glimo sur 
nigra planko, kaj ili nun trovigxis tre alte en la cxielo, 
ankoraux suprenirante en fortaj rondiraj cirkloj. Bilbo 
neniam forgesis tiun flugon, tenajlante la maleolojn de 
Dorio. Li plendis: “Miaj brakoj, miaj brakoj!”, sed Dorio 
plendis: “Miaj kompatindaj kruroj, miaj kompatindaj kruroj!” 

Bilbo kutime vertigxis pro alteco. Lia kapo turnigxis ecx 
kiam li rigardis suben de sur malgrandaj klifoj, kaj. li sxatis 
nek sxtuparojn, nek arbojn (al kiuj antauxe li ne devis fugxi 
de lupoj). Vi povas do imagi, kiel li vertigxis nun, rigardante 
malsupren intersiaj pendolantaj piedfingroj kaj vidis la 
malluman landon kun rokaj deklivoj aux ebenejan rivereton 
sub la lunlumo. 

La palaj montopintoj nun alproksimigxis kiel lunlumigitaj 
rokstangoj elstarantaj en la nigraj ombroj. CXu somere aux 
ne, sxajnis estigxi tre malvarme. Li fermis la okulojn, kaj 
demandis sin, cxu li povos plu elteni. Tiam li imagis kio 
okazus se li malfiksus la manojn, kaj sentis nauxzon. 

La flugo finigxis por li, gxuste kiam liaj brakoj estis 
malkrocxigxontaj. Li lasis la maleolojn de Dorio kun ekkrio. 



kaj falis sur la krudan subajxon de agla nestejo. Jen li kusxis 
sen paroli, kaj liaj pensoj miksigxis de surprizigxo, pro tio ke 
oni savis lin, kaj de timo ke li falus de tiu malvasta loko en la 
profundajn ambauxflankajn ombrojn. Li sentis sin tre strange 
nun post tiom da teruraj aventuroj dum la tri pasintaj tagoj 
sen nutrajxoj, kaj li sentis sin diri lauxtvocxe: 

— Nun mi scias, kion sentas lardostrio kiam oni eligas gxin 
de I' pato perforko, kaj remetas gxin sur la breton! 

— Vi ne pravas! — diris Dorio responde, — cxar la lardo 
scias, ke gxi pli malpli baldaux revenos al la pato, kaj estas 
esperinde, ke tio ne estos nia sorto. Agloj ne estas forkoj! 

— Ho ne! Ili neniel similas orkojn... forkojn, mi celas, — diris 
Bilbo, kiu sidigxis kaj rigardis maltrankvile aglon sidantan 
apude. Li demandis al si kiom da fatraso li jam diris, kaj cxu 
la aglo konsideris lin malgxentila. Oni ne devus malgxentili 
kun aglo, kiam oni estas hobito granda, precipe en 
aglonesto dum la nokto! 

La aglo simple akrigis sian bekon sur sxtono, netigis siajn 
plumojn kaj ne atentis. 

Dua aglo baldaux alflugis. 

— La Mastro de I' Agloj petas, ke vi venigu viajn kaptitojn al 
la Granda Breto, — li kriis kaj forflugis. 

La aglo prenis Dorion persiaj ungegoj, kaj forflugis kun li en 
la nokton, kaj lasis Bilbon sola. Li nur havis suficxe da forto 
por sin demandi, kion la mesagxisto celis per la vorto 
“kaptitoj”, kaj komencis timi, ke oni dispecigos lin por la 
vespermangxo kiel kuniklon, kiam venis lia vico. 


La aglo revenis, prenis lin cxe la kapucxo persiaj ungegoj, 
kaj forkirligxis. CXi-foje, la flugo ne estis longa. Bilbo 



baldaux kusxigxis, tremante pro timo, sur largxan breton sur 
la montoflanko. Ne trovigxis vojo por atingi gxin de supre, 
kaj neniu vojo iris suben, krom klifo de kie oni devus salti. 

Tie li trovis cxiujn aliajn sidantaj dorse al la monta deklivo. 
Tie estis la Mastro de 1' Agloj, kiu parolis kun Gandalfo. 

Evidente Bilbo ne estis mangxota. La sorcxisto kaj la Mastro 
de I' 

Agloj sxajnis koni unu la alian, kaj ecx tre amikis. Fakte, 
Gandalfo, kiu ofte vojiris en la montoj, iam helpis la aglojn 
kaj resanigis ilian mastron pro sagovundo. Oni do 
komprenas, ke per “kaptitoj” ili celis nur “kaptitoj liberigitaj 
dis de la goblenoj”, kaj ne “kaptitoj de la agloj”. Dum Bilbo 
auxskultis Gandalfon paroli, li komprenis, ke ili finfine povos 
eskapi de tiu terura montaro. La sorcxisto diskutis arangxojn 
kun la Granda Aglo, por ke oni transportu la gnomojn 
malproksimen al tauxga loko por ke ili dauxrigu sian 
vojagxon sur la malsupraj ebenejoj. 

La Mastro de I' Agloj tamen ne emis konduki ilin al loko, kie 
logxas homoj. 

— Ili pafus al ni per taksusaj arkoj, — li diris, — cxar ili 
kredus, ke ni cxasus iliajn sxafojn. Kaj alifoje ili pravus. Ne! 

Ni estas gxojaj, cxar ni perturbis la goblenajn ludojn kaj cxar 
ni montros nian dankemon al vi, sed ni ne riskos niajn vivojn 
pro gnomoj en la sudaj ebenejoj. 

— Nu bone, — diris Gandalfo. — Konduku nin malproksimen 
de cxi tie al loko, kiun vi deziras! Ni jam multon sxuldas al 
vi. Sed intertempe, ni suferas pro la malsato. 

— Mi preskaux mortas pro gxi, — diris Bilbo per malforta 
vocxo, kiun neniu auxdis. 



— Tion oni eble helpos, — diris la Mastro de 1' Agloj. Poste 
oni povis vidi brilan lumon sur la roka breto, kun gnomaj 
figuroj kuirantaj cxirkauxe kaj farantaj bonan rostajxan 
odoron. La agloj estis alportintaj sekajn brancxetojn kiel 
brulajxojn, ankaux kuniklojn, leporojn kaj malgrandan 
sxafon. La gnomoj preparis cxion. Bilbo estis tro malforta por 
helpi, kaj cetere ne tre lertis pri kunikla senfeligo, aux 
viandhakado, cxar kutime bucxisto liveris al li cxion 
kuiroprete. Ankaux Gandalfo kusxigxis, farinte sian taskon, 
tio estas, bruliginte la fajron, cxar Oino kaj Gloino perdis 
siajn tindrujojn. (La gnomoj neniam sxatis alumetojn, ecx 
nun.) 

Jen finigxis la aventuroj de 1' Nebulecaj Montoj. Baldaux la 
ventro de Bilbo igxis denove plena kaj komforta, kaj li povis 
dormi kontente, kvankam li estus preferinta panon kun 
butero pli ol viandopecojn rostitajn surstangoj. Li dormis 
buligxinte sur la malmola roko pli profunde ol li dormis sur la 
plumplena lito en sia hejma truo. Sed li dormis songxante pri 
sia domo, kaj promenis tra cxiuj siaj cxambroj, sercxante ion, 
kion li ne povis trovi kaj kies aspekton li ne memoris. 



7. Stranga logxejo 


Bilbo vekigxis la sekvan matenon, kiam la frua sunlumo 
trafis liajn okulojn. Li levigxis kun salto por kontroli la 
horlogxon kaj prepari la teujon — sed konstatis ke li ne estis 
hejme. Tiam li sidigxis kaj sopiris vane okazon por lavi kaj 
kombi sin. Sed tion li ecx ne povis fari, kaj same li ne ricevis 
teon, nek rostitan panon, nek lardon porsia matenmangxo, 
nur malvarman sxafajxon kaj kuniklajxon. Tiam li devis 
pretigxi por nova vojagxo. 

CXi-foje oni permesis al li grimpi sur dorson de aglo kaj teni 
sin inter ties flugiloj. La aero cxirkauxblovis lin, kaj li fermis 
la okulojn. La gnomoj kriis adiauxon kaj promesis 
rekompenci la Mastron de I' Agloj, se ial ili revenus, dum dek 
kvin birdegoj ekflugis majeste de la monta flanko. La suno 
ankoraux sxtelrigardis super la orienta horizonto. La mateno 
estis frida, kaj nebuloj kusxis en la valoj kaj kavoj, sxvebante 
inter la montaj pintoj kaj pinakloj. Bilbo malfermis unu 
okulon kaj vidis, ke la birdoj jam flugis tre alten, la grundo 
vidigxis tre longe for, kaj la montaro forvelkis malantaux ili, 

Li refermis la okulojn, kaj tenis pli forte. 

— Ne pincxu min! — diris la aglo. — Vi ne devus timi kiel 
kuniklo, ecx se vi iom similas gxin. Estas bela mateno sen 
forta vento. Kio pli belas ol flugi? 

Bilbo emus diri: “Pli belas varma bano, kaj poste malfrua 
matenmangxo sur la gazono”, — sed li opiniis, ke pli tauxgus 
nenion diri, kaj li tenis iomete pli malforte. 

Post longa tempo la agloj sxajne vidis la lokon, kiun ili celis, 
ecx de tia alteco, cxar ili komencis subeniri, cirkulante en 
grandaj cirkloj. Tiel ili flugis dum longa tempo, kaj fine la 
hobito remalfermis la okulojn. La grundo nun pli proksimis, 
kaj sub ili vidigxis arbaroj kun kverkoj, ulmoj kaj vasta 



herbejo, kie fluis rivero. Sed sur la tero, meze de rivereto, kiu 
serpentis cxirkaux gxi, staris grandega roko. GXi aspektis 
kiel sxtona monteto, kvazaux lasta posteno de la fora 
montaro, aux sxtona pecego jxetita mejlojn en la ebenejon 
de la plej giganta giganto. 

Nun tre rapide la agloj unu post la alia plongxis suben al la 
rokega supro, kaj lasis tie siajn pasagxerojn. 

— Bonan vojagxon! — ili kriis. — Kien ajn vi iros, viaj nestoj 
akceptu vin je la vojfino! — Kaj tiamaniere agloj gxentile 
adiauxas. 

— La vento sub viaj flugiloj portu vin tien, kie la suno velas 
kaj la luno vagas, — diris Gandalfo, sciante la gxustan 
respondon. 

Kaj tiel ili disigxis. Kaj kvankam la Mastro de 1' Agloj farigxis 
poste Regxo de CXiuj Birdoj kaj portis oran kronon, kaj liaj 
dek kvin klanestroj portis orajn kolumojn (el oro donacota de 
la gnomoj), Bilbo neniam revidis ilin — krom de malproksime 
dum la Batalo de Kvin Armeoj. Sed tio okazos fine de cxi tiu 
rakonto, kaj ni ne parolu pri tio nun. 

Trovigxis placeto supre de 1' sxtona monteto, kun trivita vojo 
de multaj sxtupoj subirantaj al la rivero, kie travadejo el 
grandaj sxtonaj platoj kondukis al herbricxa regiono post la 
rivereto. Malgranda kaverno, kiu estis sendangxera kaj kies 
planko plenis je sxtonetoj, trovigxis malsupre de la sxtupoj 
apud la sxtona trapasejo. Tie la vojagxantoj kunvenis kaj 
diskutis kion fari. 

— Mi cxiam intencis gvidi vin sekure, se eble, trans la 
montaron, — diris la sorcxisto, — kaj nun, dank' al bona 
direktado kaj bona sxanco, mi atingis mian celon. Ni efektive 
vojagxis pli orienten ol mi antauxe deziris akompani vin, 
cxar malgraux cxio, cxi tiu aventuro ne estas mia. Mi povos 



kontroli vin poste antaux la fino, sed dume mi devas 
okupigxi pri aliaj aferoj. 

La gnomoj gxemis kaj mienis tre gxenitaj, kaj Bilbo ploris. Ili 
komencis kredi, ke Gandalfo kunvojagxos gxis la fino kaj 
cxiam cxeestos por helpi ilin. 

— Mi ne tuj malaperos, — li diris. — Mi akompanos vin unu- 
du tagojn. Mi povas helpi vin en via nuna embaraso, kaj mi 
mem bezonas iom da helpo. Ni ne havas mangxajxojn, 
pakajxojn kaj poneojn, kaj vi ne scias kie vi trovigxas. Mi nun 
povas diri tion al vi. Vi ankoraux estas kelkajn mejlojn norde 
de la vojo, kiun ni devis sekvi, se ni ne devus forlasi gxin 
iom haste. Tre malmultaj logxas en cxi tiu regiono, krom se 
iuj venis cxi tien depost la lasta fojo, jam de tre longe, kiam 
mi estis cxi tie. Sed ja logxas cxi tie iu, kiun mi konas, kaj tiu 
logxas ne tre fore. Tiu kreis la sxtupojn sur la granda roko: 
kaj li nomas gxin Karoko, mi kredas. Li ne ofte venas cxi tien, 
kaj nepre ne dum la tago, kaj estas neutile atendi lin. Fakte, 
estus tre dangxere. Ni devas iri sercxi lin, kaj se nia 
renkontigxo rezultos bona, mi foriros kaj adiauxos vin kiel la 
agloj: “Bonan vojagxon, kien ajn vi iros!” 

Ili petis, ke li ne forlasu ilin. Ili proponis oron de I' draka 
trezoro, argxenton kaj juvelojn, sed li obstinis. 

— Ni vidos, ni vidos! — li diris, — kaj mi kredas, ke mi ja 
meritas jam iom de via draka trezoro, kiam ajn vi havigos 
gxin al vi. 

Post tio ili cxesis peti. Tiam ili demetis siajn vestojn, kaj 
banis sin en la rivero, kie la travadejo estis malprofunda kaj 
sxtoneca. Kiam ili sekigxis sub la suno, kiu nun fortis kaj 
varmis, ili revigligxis, kvankam ili ankoraux estis vunditaj kaj 
iom malsataj. Ili baldaux transiris la pasejon portante la 



hobiton, kaj marsxis tra la longaj verdaj herboj kaj inter vicoj 
da vastbrakaj kverkoj kaj altaj ulmoj. 

— Kaj kial gxi estas nomita Karoko? — demandis Bilbo, dum 
li marsxis flanke de 1' sorcxisto. 

— Li nomis gxin Karoko, cxar karoko estas lia vorto por gxi. 

Li nomas tiajn ajxojn karokoj. Kaj tiu estas la Karoko, cxar gxi 
estas la sola apud lia hejmo, kaj li bone konas gxin. 

— Kiu nomas gxin? Kiu konas gxin? 

— Tiu, pri kiu mi parolis. Tre grava persono. Vi cxiuj devos 
konduti tre gxentile, kiam mi prezentos vin al li. Mi pensas, 
ke mi prezentos vin iom post iom, po du personoj. Kaj nepre 
atentu, ke vi devos ne gxeni lin, aux cxielo scias, kio okazos. 
Li hororas kiam ii koleras, kvankam li estas suficxe afabla, se 
oni kontentigas lin. Sed mi avertas vin, ke li tre facile 
kolerigxas. 

La gnomoj tuj kunpremigxis cxirkaux la sorcxisto, kiam ili 
auxdis lin tiel paroli kun Bilbo. 

— CXu tiu estas la persono, al kiu vi nun kondukas nin? — ili 
demandis. — CXu vi ne povus trovi pli bonhumoran ulon? 
CXu vi ne povas klarigi cxion iom pli simple? — kaj tiel plu. 

— Jes, tiu estas li! Ne, mi ne povus! Kaj mi jam klarigis tre 
simple, — respondis la sorcxisto kolere. — Se vi devas scii 
cxion, li nomigxas Beorno. Li estas fortika, kaj li estas 
transfelulo. 

— Kio? CXu felisto, kiu nomas kuniklojn leporetoj, kiam li ne 
sxajnigas, ke ties felo estas el sciuro? — demandis Bilbo. 

— Sankta cxielo, ne, ne, NE, NE! — diris Gandalfo. — Ne estu 
stultulo, sinjoro Baginzo, se vi povas, kaj nome de cxiuj 



mirindajxoj, nepre ne parolu pri felisto dum vi trovigxas 
ankoraux cent mejlojn proksime de lia domo. Nek pri 
tapisxo, mantelo, pelerino, mufo, nek aliaj malfelicxaj vortoj! 
Li estas transfelulo. Li transformas sian felon: foje, li estas 
grandega nigra urso, foje li estas fortika nigrohara viro kun 
enormaj brakoj kaj dika barbo. Mi povas diri nenion pli, sed 
tio devus suficxi. Kelkaj asertas, ke li estas ursido de la 
grandaj montaj praursoj, logxintaj tie epokojn antaux ol la 
gigantoj venis. Aliaj diras, ke li estas homo, ido de la unuaj 
homoj, vivintaj antaux ol Smauxgo kaj la aliaj drakoj venis 
cxi tien, kaj antaux ol la goblenoj venis al la montoj el la 
Nordo. Mi ne scias, sed konjektas nur, ke la dua rakonto pli 
pravas. Cetere, li ne estas persono respondema al tiaj 
demandoj. Kaj tamen, li ne cedas al sorcxado, krom al sia 
propra. Li logxas en kverkaro kaj posedas domegon el ligno. 
Kiel homo li gardas bovojn kaj cxevalojn, kiuj estas preskaux 
tiel mirindaj kiel li. Ili laboras por li kaj parolas kun li. Li ne 
mangxas ilin, nek cxasas nek mangxas sovagxajn bestojn. Li 
tenas abelujojn kun ferocaj abelegoj kaj provizas sin cxefe 
per kremo kaj mielo. Kiel urso, li vagas tre longe for. Foje mi 
vidis lin solan supre de I' Karoko nokte, dum li rigardis la 
lunon subiri post la Nebulecajn Montojn, kaj mi auxdis lin 
grunti en la ursa lingvo: “Venos la tago, kiam ili pereos kaj 
mi revenos!” Jen tial mi kredas, ke li mem venis el tiu 
montaro. 

Bilbo kaj la gnomoj nun meditis pri tio, kaj ili ne plu starigis 
demandojn. Restis ankoraux longa vojo antaux ili. Ili sekvis 
la ondojn de deklivoj kaj valoj. Igxis tre varme. Foje ili ripozis 
sub arboj, kaj tiam Bilbo tiel malsatis, ke li mangxus glanojn, 
se ili jam estus suficxe maturaj kaj falus grunden. 

Dum la posttagmezo subite vidigxis bedoj da floroj 
samspecaj, kvazaux oni intence plantis ilin. Precipe trovigxis 
trifolioj, ondantaj bedoj da hedisaroj kaj purpuraj trifolioj, kaj 
vastaj etendajxoj da malaltaj blankaj melilotoj, dolcxaj kaj 



mielodoraj. En la aero cxio zumis kaj murmuris kaj bruadis. 
Abeloj aktivis tien kaj reen. Kaj kiaj abeloj! Bilbo neniam 
antauxe vidis ion similan. 

“Se unu pikus min, — li pensis, — mi sxvelus duoble pli 
grase!” 

Ili estis pli grandaj ol krabroj. La virabeloj estis tiel grandaj 
kiel via dikfingro, ecx pli, kaj la flavaj strioj sur iliaj dorsoj 
brilis kiel flamanta oro. 

— Ni proksimigxas, — diris Gandalfo. — Ni estas rande de 
liaj abelaj pasxtejoj. 

Post momento, ili venis al aleo da altaj kaj tre antikvaj 
kverkoj, kaj tra ili, al alta dornohegxo, kiun oni ne povis 
travidi nek trapasi. 

— Vi devos atendi min cxi tie, — diris la sorcxisto al la 
gnomoj,—kaj kiam mi vokos aux fajfos, venu laux la vojo, 
kiun vi vidos min sekvi. Sed nur po du personoj, memoru, 
proksimume kvin minutojn intercxiu paro. Bomburo estas la 
plej grasa, kaj egalas du personojn, kaj li do venos sola kaj 
lasta. Venu, sinjoro Baginzo! Devas trovigxi pordo tiudirekte. 

Kaj poste li kaj la timanta hobito cxirkauxiris la hegxon. 

Ili baldaux venis al ligna pordo, tra kiu vidigxis gxardenoj 
kaj aro da malaltaj lignaj konstruajxoj, el kiuj kelkaj estis 
pajlotegmentaj kaj misforme sxtipomuraj, kaj grenejoj, 
staloj, barakoj, kaj longa malalta ligno-domo. CXe la suda 
flanko de 1' granda hegxo, trovigxis vicoj da abelujoj, kun 
suproj klosxoformaj el pajlo. Oni nenion auxdis krom la 
abelegojn, kiuj bruadis flugante tien kaj reen kaj rampante 
en siajn ujojn. 



La sorcxisto kaj la hobito pusxmalfermis la pezan knarantan 
pordon, kaj sekvis largxan vojon al la domo. Kelkaj tre sveltaj 
kaj belfelaj cxevaloj trotis al ili trans la gazono, kaj gvatis ilin 
atenteme per inteligentaj vizagxoj, kaj tiam forgalopis al la 
konstruajxoj. 

— Ili iris por diri al li, ke alvenas fremduloj, — diris Gandalfo. 

Ili baldaux atingis korton, kies tri murojn formis du longaj 
aloj de la ligna domo. Meze kusxis granda kverka trunko, 
kun apude multaj forhakitaj brancxoj. Tie staris enorma viro 
kun dikaj nigra barbo kaj hararo, kun ampleksaj nudaj brakoj 
kaj muskolnoditaj kruroj. Li estis vestita de lana tuniko gxis 
siaj genuoj, kaj apogis sin per granda hakilo. La cxevaloj 
staris apud li kun siaj muzeloj cxe liaj sxultroj. 

— Ha, jen ili, — li diris al la cxevaloj. — lli ne aspektas 
dangxeraj. Vi povas foriri! — kaj li tondre ridis, lasis sian 
hakilon surtere, kaj venis antauxen. 

— Kiuj vi estas, kaj kion vi volas? — li demandis malafable 
antaux ili, starante multe pli alte ol Gandalfo. Li estis tiom 
pli alta ol Bilbo, ke tiu povus marsxi inter liaj kruroj sen 
subigi la kapon por eviti la randon de ties bruna tuniko. 

— Mi estas Gandalfo, — diris Gandalfo. 

— Neniam auxdis pri li, — grumblis la viro. — Kaj kio estas 
tiu etulo? — li diris, klinigxante porsevere rigardi la hobiton 
de sub siaj tufaj nigraj brovoj. 

— Li estas sinjoro Baginzo, hobito de bona familio kun 
nedubinda reputacio, — diris Gandalfo. Bilbo riverencis. Li 
ne havis cxapelon por demeti, kaj gxene konstatis, ke 
mankis multaj el liaj butonoj. — Mi estas sorcxisto, 

— dauxrigis Gandalfo. — Mi jam auxdis pri vi, kvankam vi ne 



auxdis pri mi. Sed cxu eble vi auxdis pri mia bona kuzo 
Radagasto, kiu logxas cxe la suda limo de Momarbaro? 

— Jes, ne malbona ulo kvankam sorcxisto, mi kredas. Mi 
vidis lin foje, — diris Beorno. — Nu, mi nun scias, kiuj vi 
estas, almenaux kiuj vi pretendas esti. Kion vi volas? 

— Por diri la veron, ni perdis niajn sakojn kaj nian vojon, kaj 
bezonas iom da helpo aux konsiloj. Mi devas konfesi, ke ni 
iom embarasigxis pro goblenoj en la montaro. 

— Goblenoj? — diris la viro iom malpli grumble. — Ha, cxu ili 
embarasis vin? Kial vi proksimigxis al ili? 

— Ni ne intencis tion. Ili surprizis nin noktomeze en montara 
vojo, kiun ni devis trapasi, dum ni iris el la Okcidentaj 
Landoj cxi tien. Temas pri longa rakonto. 

— Vi do devus enveni kaj rakonti al mi iom pli, se tio ne 
dauxrus la tutan tagon, — diris la viro kondukante ilin tra 
malluma pordo, kiu kondukis el la korto en la domon. 

Ili sekvis lin kaj trovigxis en vasta halo, kies mezon okupis 
fajrejo. Kvankam estis somero, fajro brulis kaj fumo 
supreniris al la nigrigxintaj traboj, kie gxi sercxis fluejon tra 
la tegmento. Ili tramarsxis la sombran halon, lumigitan nur 
per la fajro kaj truo en la supera tegmento, kaj venis tra pli 
malgranda pordo al verando sur lignaj fostoj fabrikitaj el 
solstarantaj trunkoj. GXi frontis suden, kaj gxin ankoraux 
varmigis la suno, kiu subiris okcidenten kaj kies sunlumo 
briligis oran gxardenon da floroj sternitaj gxis la sxtupoj. 

Tie ili sidigxis sur lignaj benkoj dum Gandalfo komencis sian 
rakonton, kaj Bilbo svingissiajn pendolantajn krurojn, kaj 
miris la gxardenajn florojn, al si demandante iliajn nomojn, 
cxar li neniam antauxe vidis pli ol la duono. 



— Mi transiris la montojn kun unu-du amikoj, — diris la 
sorcxisto. 

— Unu-du? Antaux miaj okuloj estas nur unu, kaj tre 
malgranda unu, — diris Beorno. 

— Nu por diri la veron, mi ne volis gxeni vin per multaj 
personoj, gxis kiam mi certigxis, ke vi ne estis tro okupata. 

Mi alvokos ilin, se permesite. 

— Permesite, alvoku do! 

Kaj Gandalfo longe kaj akre fajfis. Post momento Torino kaj 
Dorio cxirkauxiris la domon, sekvante la gxardenan vojon, 
kaj staris riverencante antaux ili. 

— Vi celis unu-tri, evidente! — diris Beorno. — Sed tiuj ne 
estas hobitoj, ili estas gnomoj! 

— Torino Kverkasxildo, je via servo! Dorio, je via servo! 

— diris la du gnomoj denove riverencante. 

— Mi ne bezonas vian servon, dankon, — diris Beorno, — sed 
mi konjektas, ke vi bezonas la mian. Gnomoj ne tro placxas 
al mi. Sed se estas vere, ke vi ja estas Torino (filo de Traino, 
nepo de Troro, mi kredas), kaj ke via kunulo estas 
respektinda, kaj ke vi ja estas malamikoj de la goblenoj, kaj 
ke vi ne intencas fari clamagxon en mia lando... nu, kion vi 
faras cxi tie? 

— Ili vojiras porviziti la landon de siaj parencoj, orienten 
trans la Mornarbaro, — interrompis Gandalfo, — kaj estas 
simple hazarde, ke ni trovigxas en viaj bienoj. Ni estis 
transirantaj la Altan Vojon, kiu devis nin konduki al vojo pli 
suda ol via lando, sed nin atakis malicaj goblenoj, kiel mi 
estis dironta al vi. 



— Dauxrigu la rakonton, do! — diris Beorno, kiu neniam estis 
tre gxentila. 

— Okazis tiam terura sxtormo, la sxtongigantoj estis 
jxetantaj rokojn, kaj en la vojsupro, ni rifugxis en kaverno, la 
hobito kaj mi, kun kelkaj kunuloj... 

— CXu vi nomas du kelkaj? 

— Nu, ne. Fakte, estis pli ol du. 

— Kie ili estas? Mortaj, mangxitaj aux hejmenirintaj? 

— Nu, ne. Ili sxajne ne cxiuj venis, kiam mi fajfis. Mi supozas, 
ke ili estas timemaj. Vi eble komprenas ke ni kredis nin tro 
multnombraj, por ke vi gastigu nin. 

— Nu, refajfu do! Mi sxajne gastigas aron da festantoj, kaj 
estos egale, se venos unu-du pliaj, — li grumblis. 

Gandalfo denove fajfis, sed Norio kaj Orio venis jam antaux 
ol li cxesis, cxar, se vi bone memoras, Gandalfo ordonis ilin 
veni po paroj cxiujn kvin minutojn. 

— Ha lo! — diris Beorno. — Vi venis iom rapide, sed kie vi 
kasxigxis? Venu, venu miaj karaj saltpupoj! 

— Norio, je via servo, Orio je via... — ili komencis, sed 
Beorno interrompis ilin. 

— Dankon! Kiam mi deziros vian helpon, mi petos gxin. 
Sidigxu, kaj ni dauxrigu la rakonton, aux estos jam la horo 
por vespermangxi antaux la fino. 

— Tuj kiam ni ekdormis, — dauxrigis Gandalfo, — fendo 
malfermigxis funde de 1' kaverno, kaj elvenis goblenoj, kiuj 
kaptis la hobiton kaj la gnomojn kaj nian trupon da poneoj. 



— Trupon? Kiuj vi estis? Cirka trupo? Aux cxu vi sxatas 
kunporti multe da sakoj? Aux cxu ses poneoj egalas trupon? 

— Ho ne! Fakte, ili nombris pli ol ses, cxar ni estis pli ol 
sesopo! Kaj jen venas du pliaj! — GXuste tiam aperis Balino 
kaj Dvalino, kiuj riverencis tiel malsupren, ke iliaj barboj 
brosis la sxtonan plankon. La virego mienis severe, sed ili 
klopodis konduti tiel terure gxentile, kapklinigxante, 
genuante, riverencante kaj svingante siajn kapucxojn, ke li 
cxesis grimaci kaj ekridis pro iliaj komikaj gestoj. 

— Vi pravis pri trupo, — li diris. — Efektive tre komika trupo. 
Venu, venu, miaj gajuloj, kaj kiel vi nomigxas? Mi ne 
bezonas vian servon, nurviajn nomojn, kaj sidigxu kaj 
cxesigu la svingadon. 

— Balino kaj Dvalino, — ili diris, kaj ili ne kuragxis ofendigxi, 
kaj sidigxis surteren kun plauxdo, iom surprizite. 

— Nu, dauxrigu! — diris Beorno al la sorcxisto. 

— Kie rai estis? Ho, jes, oni ne kaptis min. Mi mortigis unu-du 
goblenojn perfulmobrilo. 

— Bone! — gruntis Beorno. — Sorcxistoj do valoras iom! 

— ... kaj sxtelgrimpis en la fendon antaux ol gxi refermigxis. 
Mi sekvis la vojon gxis la granda halo, kie amasigxis 
goblenoj. La Granda Gobleno trovigxis tie kun tridek aux 
kvardek armitaj gardistoj. Mi diris al mi: “Ecx se ili ne estis 
katenitaj, kion povas fari dekopo kontraux tiom da 
goblenoj?” 

— Dekopo! Jen la unua fojo, kiam oni nomas okopon dekopo! 
Aux cxu vi ankoraux kasxas pli da pupoj, kiuj ne jam saltis el 
siaj skatoloj? 



— Nu, jes, sxajnas, ke nun venas unu-du pliaj. Filio kaj Kilio, 
mi kredas, — diris Gandalfo, kaj tiuj nun aperis kun ridetoj 
kaj riverencis. 

— Suficxas! — diris Beorno. — Sidigxu kaj silentu! Nu, 
dauxrigu, Gandalfo. 

Tiam Gandalfo dauxrigis la rakonton, gxis li rakontis la 
lukton en la mallumo, la malkovron de la malsupra pordo, 
kaj ilian hororon, kiam ili trovis, ke oni forlasis sinjoron 
Baginzo. 

— Ni nombris nin, kaj trovis, ke ne plu estis hobito. Restis 
nur dek kvar! 

— Dek kvar? Jen la unua fojo, kiam mi auxdis, ke dek minus 
unu estas dek kvar! CXu vi ne celas naux, aux cxu vi ne 
ankoraux diris al mi cxiujn nomojn de via trupo? 

— Nu, kompreneble vi ne jam vidis Oinon kaj Gloinon. Kaj mi 
estu benita, jen ili! Mi esperas, ke vi pardonos ilin pro la 
gxeno. 

— Ho, lasu cxiun veni! Hastu, hastu! Venu, ambaux, kaj 
sidigxu! Sed, auxskultu, Gandalfo, ecx se vi nur nombras vin 
kaj dek gnomojn kun la perdita hobito, tio nur egalas dek 
unu! (plus unu perdita), kaj ne dek kvar, krom se sorcxistoj 
ne kalkulas kiel aliaj homoj. Sed nun, bonvolu dauxrigi la 
rakonton. 

Beorno klopodis sxajnigi sin indiferenta, sed nun li tre 
interesigxis pri la rakonto. Oni devas kompreni, ke antauxe li 
bone konis la montaran regionon, kiun priskribis Gandalfo. Li 
kapjesis kaj gruntis, kiam li auxdis pri la hobita reapero, ilia 
subiro persxtona lavango, kaj la lupo-rondoen la arbaro. 



Kiam Gandalfo rakontis pri grimpado sur arbojn 
cxirkauxitajn de lupoj, li starigxis kaj pasxistien kaj reen, 
murmurante: 

— Se mi cxeestus tiam, mi estus farinta pli ol artfajrajxon! 

— Nu, — diris Gandalfo, kontenta pro la impona efiko de sia 
rakonto. — Mi faris mian plejeblon. Ni kaptigxis tie kun 
frenezaj lupoj sub niaj arboj kaj la ekbrulanta arbaro, kiam la 
goblenoj de la montoj subiris kaj trovis nin. Ili jelpis pro 
gxojo, kaj mokis nin kantante: “Dek kvin birdoj en kvin 
abioj”. 

— Bona cxielo! — mugxis Beorno. — Ne sxajnigu, ke 
goblenoj ne scias kalkuli. Ili ja scias. Dek du ne estas dek 
kvin, kaj ili scias tion. 

— Ankaux mi. Restas ankaux Bifuro kaj Bofuro. Mi ne 
kuragxis enkonduki ilin antauxe, sed jen ili. 

Envenis Bifuro kaj Bofuro. 

— Kaj mi! — anhelis Bomburo malantaux ili. Li estis grasa, 
kaj ankaux malkontenta, cxar li devis veni laste. Li rifuzis 
atendi kvin minutojn, kaj tuj sekvis la du aliajn. 

— Nu, vi nun nombras dek kvin, kaj cxar la goblenoj scias 
kalkuli, mi supozas, ke jen cxiuj, kiuj estis supre de I' arboj. 
Eble nun ni povosfini la rakonton sen interrompoj. 

Tiam sinjoro Baginzo konstatis la lertecon de Gandalfo. La 
interrompoj pli interesigis la rakonton al Beorno, kaj la 
rakonto malhelpis lin forigi la gnomojn kiel suspektindajn 
almozpetantojn. Li neniam gastigis en sia domo, se li povis. 

Li havis tre malmulte da amikoj, kaj ili logxis tre longe for, 
kaj li neniam invitis pli ol du personojn al la domo. Li nun 
havis dek kvin fremdulojn sur sia verando! Kaj kiam la 



sorcxisto finis sian rakonton pri ilia savo fare de la agloj kaj 
pri la vojagxo al la Karoko, la suno jam subiris la pintojn de 1' 
Nebulecaj Montoj, kaj la ombroj longis en la Beorna 
gxardeno. 

— Tre bona rakonto! — li diris. — La plej bona, kiun mi 
auxdis depost longe. Se cxiuj almozuloj povus rakonti tiel 
bone, ili trovus min pli afabla. Eblas, ke vi inventis cxion, 
kompreneble, sed vi meritas vespermangxon por la rakonto 
mem. Ni mangxu ion! 

— Jes, bonvole! — ili diris kune. — Grandan dankon! 

En la halo, farigxis tre mallume. Beorno klakis la manojn, kaj 
entrotis kvar belaj poneoj, kaj kelkaj grandaj longkorpaj 
grizaj hundoj. Beorno diris ion al ili en stranga lingvajxo, 
kvazaux bestogrunta parolado. Tiuj eliris kaj baldaux revenis 
kun torcxoj en la muzeloj, kiujn ili lumigis per la fajro kaj 
metis sur malaltajn krampojn sur la halaj kolonoj apud la 
fajrejo. La hundoj povis stari sur siaj malantauxaj kruroj, se 
ili volis, kaj portis aferojn persiaj antauxpiedoj. Ili rapide 
eligis tabulojn kaj stablojn de la flankaj muroj, kaj muntis ilin 
apud la fajro. 

Poste auxdigxis blekado, kaj envenis negxblankaj sxafoj, 
kondukitaj de granda karbonigra virsxafo. Li portis blankan 
tukon, broditan cxe la bordoj de bestaj figuroj, kaj aliaj 
kunportis sur siaj largxaj dorsoj bovlojn kaj telerojn, 
trancxilojn kaj lignajn kulerojn, kiujn la hundoj rapide prenis 
kaj metis sur la tablojn. Tiuj estis tre malaltaj, tiel malaltaj, 
ke Bilbo povis ecx sidigxi komforte. Apude, poneo sxovis du 
malaltajn benkojn kun largxaj salikaj malsuproj kaj 
malgrandaj malaltaj piedoj por Gandalfo kaj Torino, dum gxi 
metis cxe la alia tablofino similan grandan nigran segxon de 
Beorno, sur kiu tiu eksidis kun siaj grandaj longaj kruroj 
elpusxitaj sub la tablon. Li nur gardis tiujn segxojn en la 



halo, kaj li fabrikis ilin malaltaj supozeble por ke tiuj 
mirindaj bestoj povu servi lin pli oportune. Sed sur kio 
sidigxu la aliaj? Oni ne forgesis ilin. La aliaj poneoj enrulis 
tamburformajn sxtipotrancxojn, ebenajn kaj poluritajn, kaj 
suficxe malaltajn por Bilbo. Tiel baldaux ili cxiuj sidis cxe la 
tablo de Beorno, kaj la halo ne spertis tian kunvenon depost 
multaj jaroj. 

Ili vespermangxis aux pli gxuste festenis tiel, kiel ili ne faris 
de kiam ili foriris de la Lasta Hejmeca Domo en la okcidento, 
adiauxinte Elrondon. La torcxa kaj fajra lumo flagris cxirkaux 
ili, kaj sur la tablo trovigxis du altaj rugxaj abelvaksaj 
kandeloj. Dum ili mangxis, Beorno en sia rauxka vocxo, 
rakontis pri la sovagxaj landoj siaflanke de la montoj, kaj 
precipe pri la malluma kaj dangxera arbaro, kiu etendigxis 
longe de la nordo al la sudo, kaj trovigxis unu tagon da 
rajdado antaux ili. Tiel la terura Mornarbaro blokis ilian 
orientan vojon. 

La gnomoj auxskultis kaj skuis siajn barbojn, cxar ili sciis, ke 
ili baldaux devos aventuri en tiu arbaro, kaj post la montoj 
gxi estos la plej malbona dangxero, kiun ili riskos, antaux ol 
ili venos al la draka fortikajxo. Kiam ili finis mangxi, iii 
komencis diri siajn proprajn rakontojn, sed Beorno sxajnis 
lacigxi kaj malmulte atentis ilin. Ili parolis plimulte pri oro, 
argxento kaj juveloj kaj pri laborado de forgxistoj, sed 
Beorno ne alte taksis tiajn aferojn. Ne trovigxis ajxoj el oro 
aux argxento en lia halo, kaj krom kelkaj trancxiloj, 
malmultaj objektoj estis el metalo. 

Ili longe sidis cxe la tablo kun siaj lignaj trinkobovloj plenaj 
je medo. Ekstere la nokto igxis malluma. Oni nutris la halajn 
fajrojn per pliaj sxtipoj, kaj estingis la torcxojn, kaj ili dauxre 
sidis en la brila dancanta fajrolumo, kun la domaj kolonoj 
starantaj altaj malantaux ili kaj mallumaj kiel supra tavolo 
de arbaro. CXu per sorcxado aux ne, Bilbo kredis auxdi 



bruon kiel brancxflirtan venton en la supraj traboj kaj 
strigan ululon. Post nelonge lia kapo klinigxis pro dormemo, 
kaj la vocxoj sxajnis forvelki, gxis li vekigxis kun salto. 

La granda pordo knaris kaj klakis. Beorno foriris. La gnomoj 
sidis kruckrure sur la planko, cxirkaux la fajro kaj baldaux 
komencis kanti. Kelkaj el la versoj kantigxis jene, kvankam 
ekzistas multe pli da ili, kaj la kantado dauxris tre longe: 

Trans erikejon velkan ventis 
sed arbfolioj farnientis; 
nokte kaj tage ombris vage, 
kaj mallumajxoj rampsilentis. 

La vento el la montoj fridis 
kaj tiel tajd' ululis, stridis; 
la brancxoj gxemis, arbar' ploremis, 
kaj sur la hum' folioj litis. 

La vento orienten blovis; 
komplete la arbar' senmovis, 
sed akran falcxon trans la marcxon 
la fajfa vocx' libere sxovis. 

La herboj siblis, kvastoj kurbis, 
klakadis kanoj — vent' plu sturmis 
tra laga krispo sub cxielfrisko, 
kie cxifitaj nuboj turbis. 

GXi pasis preter Monto vaka 
kaj super la kaverno draka: 
kiel multloke nigris roke 
kaj enaerisfum' zigzaga. 

GXi de la ter' forflugis alte 
trans vasta noktomar' senhalte. 

La lun' ekvelis, la vento pelis 
la stelojn eklumigis salte. 


La kapo de Bilbo klinigxis denove. Gandalfo subite ekstaris. 



— Venis la dormohoro, — li diris, — almenaux por ni, sed ne 
por Beorno. En cxi tiu halo ni povas resti trankvilaj, sed mi 
avertas vin, ke vi ne forgesu, kion diris Beorno antaux ol li 
lasis nin: je via risko vi ne rajtas vagi eksteren gxis la 
sunlevigxo. 

Bilbo trovis la litojn jam pretaj flanke de 1' halo sur alta 
platformo inter la kolonoj kaj la ekstera muro. Por li 
provizigxis eta matraco el pajlo kun lanaj kovriloj. Li envolvis 
sin tre kontente, kvankam estis somero. La fajro flagretis 
malarde, kaj li ekdormis. Sed dum la nokto li revekigxis. La 
fajro nun velkis al cindroj, la gnomoj kaj Gandalfo cxiuj 
dormis, laux ilia spirado, kaj sur la planko aperis lummakulo 
de I' alta luno, kiu sxtelrigardis enen tra la tegmenta 
fumotruo. 

lo mugxis ekstere, kaj auxdigxis ia besta snufado cxe la 
pordo. Bilbo scivolis pri kio temis, cxu Beorno sorcxe 
transformigxis, kaj cxu li envenos kiel urso kaj mortigos ilin. 
Li plongxis sub la litkovrilon, kasxis sian kapon kaj ekdormis 
fine malgraux sia timo. 

Kiam plene matenis, li vekigxis. Unu el la gnomoj stumblis 
sur lin en la ombroj kie li estis kusxanta, kaj ruligxis frakase 
planken de sur la platformo. Temis pri Bofuro, kaj li grumblis 
pri tio, kiam Bilbo malfermis la okulojn. 

— Levigxu, pigrulo, — li diris, — aux ne plu restos 
matenmangxo porvi. 

Bilbo tuj ellitigxis. 

— Matenmangxo! — li kriis.— Kie estas la matenmangxo? 

— Ene de ni, precipe, — respondis la aliaj gnomoj, kiuj 
cirkulis en la halo, — sed la restajxo trovigxas en la verando. 
Ni jam ellitigxis porsercxi Beornon post la sunlevigxo, sed 



de li ne restas spuro ie ajn, kvankam ni trovis la pretan 
matenmangxon, kiam ni eliris. 

— Kie estas Gandalfo? — diris Bilbo, tuj irante por sercxi iom 
da nutrajxo. 

— Ho, ie apude, — ili diris al li. Sed li ne trovis la sorcxiston 
gxis la vespero. Antaux la sunsubiro, tiu enmarsxis en la 
halon, kie la hobito kaj la gnomoj vespermangxis, servate de 
la mirindaj bestoj de Beorno, kiel ili estis servataj dum la 
tuta tago. Pri Beorno ili nenion auxdis aux vidis depost la 
pasinta vespero, kaj ili komencis konsternigxi. 

— Kie estas nia gastiganto? Kaj kie vi mem estis la tutan 
tagon? — ili cxiuj kriis. 

— Unu demando post la alia, neniu demando antaux la 
vespermangxo! Mi ne mangxis ecx peceton depost cxi 
mateno. 

Fine Gandalfo forpusxis sian teleron kaj krucxon, mangxinte 
du kompletajn panojn (kun monteto da butero, mielo kaj 
kremo) kaj trinkinte almenaux litron da medo, kaj eligis sian 
pipon. 

— Mi respondos la duan demandon unue, — li diris, — sed 
vidu, vidu, vidu! Jen bonega loko por krei fumoringojn! 

Kaj dum longa tempo ili ne povis igi lin paroli, cxar li 
okupigxis pri fumoringoj dancigante ilin cxirkaux la halaj 
kolonoj, igante ilin diversformaj kaj buntkoloraj, kaj pelante 
ilin unu post la alia tra la tegmenta fumotruo. Ili devis 
aspekti tre strangaj de ekstere, lauxorde eksxvelante en la 
cxielon: verdaj, bluaj, skarlataj, argxentogrizaj, flavaj, 
blankaj, grandaj kaj malgrandaj evitante la aliajn aux 
ligante sin porfari okforman cxenon, kaj forflugantaj kiel 
birdaro en la malproksimon. 



— Mi iris sercxi ursospurojn, — li diris finfine. — SXajne 
okazis tuta ursa kunveno cxi tie apude la pasintan nokton. 

Mi rapide konstatis, ke Beorno ne povis krei ilin cxiujn; ili 
estis tro multaj, kaj ili estis diversgrandaj. Mi dirus, ke 
cxeestis etaj ursoj, grandaj ursoj, ordinaraj ursoj kaj gigantaj 
ursoj, cxiuj dancis cxi tie apude de la krepusko gxis 
sunlevigxo. Ili venis de cxiu direkto, krom de la okcidento 
trans la rivero kaj de I' montaro. Tien nur direktis unu spuro, 
tien kaj ne reen. Mi sekvis tiun gxis la Karoko. GXi malaperis 
en la rivero, sed la akvo tro profundis kaj tro fortis post la 
roko, por ke mi povu transiri. Estas suficxe facile, kiel vi 
memoras, iri de tiu cxi bordo al la Karoko pere de la vadejo, 
sed cxe la alia flanko klifo levigxas el la kirligxanta akvofluo. 
Mi devis marsxi mejlojn antaux ol mi trovis lokon, kie la 
rivero suficxe mallargxis kaj malprofundis por ke mi travadu, 
kaj poste mejlojn retroen por retrovi la spuron. Tiam estis tro 
malfrue por sekvi gxin tre longe. GXi iris rekte al la 
pinarbaro oriente de la Nebulecaj Montoj, kie ni tiel agrable 
festis gaste cxe la vargoj la antauxpasintan nokton. Kaj nun, 
mi kredas, ke mi respondis ankaux vian unuan demandon, 

— finis Gandalfo, kaj sidis silente dum longa tempo. 

Bilbo kredis scii, kion celis la sorcxisto. 

— Kion ni faru, — li kriis, — se li kondukos la vargojn kaj 
goblenojn cxi tien? Ni kaptigxos kaj cxiuj mortos! Mi kredis, 
ke vi diris, ke li ne estas ilia amiko! 

— Mi ja diris tion. Kaj ne estu idiota! Vi devas enlitigxi, cxar 
vi tiel malspritas. 

La hobito sentis sin venkita kaj cxar li ne havis alian elekton, 
li enlitigxis. Dum la gnomoj dauxrigis sian kantadon, li 
ekdormis ankoraux konsternite pri Beorno, gxis li songxis pri 
centoj da ursoj rigide dancantaj kaj lante rondirantaj en la 
korta lunlumo. Tiam li vekigxis, dum la aliaj dormis, kaj li 



auxdis la saman skrapadon, skuadon, snufadon kaj 
mugxadon kiel antauxe. 

La sekvan matenon ilin vekis Beorno mem. 

— Ha, vi estas ankoraux cxi tie! — li diris. Li levis la hobiton 
detere kaj ridis. — CXu vargoj, goblenoj aux malicaj ursoj ne 
jam mangxis vin? 

— kaj li fingropikis la vesxton de sinjoro Baginzo 
senrespekte. — CXi tiu eta kuniklulo regrasigxas denove 
dank' al pano kaj mielo, — li ridetis. 

— Venu, kaj remangxu iom pli! 

Ili do akompanis lin por matenmangxi. Beorno estis 
nekutime bonhumora, fakte li sxajnis eksterordinare 
kontenta, kaj ridigis ilin rakontante amuzajxojn. Kaj ili ne 
devis atendi longe klarigon pri lia foresto kaj lia nova 
gastigemo, cxar li mem diris tion al ili. Li estis vojagxinta 
trans la riveron rekte en la montaron. Oni povas diveni, ke li 
marsxis tre rapide, almenaux en ursa formo. Li konstatis en 
la bruligita renkontejo de I' lupoj, ke tiu ero de ilia rakonto 
estis vera, sed li malkovris pli ol tion. Li kaptis vargon kaj 
goblenon, kiuj vagis en la arbaro. De tiuj li lernis novajxon: 
la goblenaj patroloj kaj la lupoj ankoraux sercxis la gnomojn, 
cxar ili inkandeske kolerigxis pro la morto de 1' Granda 
Gobleno, la brulita nazo de I' CXeflupo, kaj la pereo de multe 
de ties pli fortaj cxefservistoj. Tion ili senhezite konfesis, sed 
li supozis, ke ili ne rakontis aliajn pli malicajn planojn, kaj ke 
la goblena armeo sxajne preparis kun siaj lupamikoj grandan 
rabekskurson en la apudmontajn landojn portrovi la 
gnomojn, aux vengxi sin kontraux la homoj kaj bestoj 
logxantaj tie, kaj kiuj supozeble helpis kaj sxirmis ilin. 

— Via rakonto ja estis bona, — diris Beorno, — sed gxi ecx 
pli placxas al mi, cxar mi certigis min pri gxia veredo. Vi 



devas pardoni mian nekredemon. Se vi vivus apud la 
Momarbara limo, ankaux vi ne kredus la parolojn de iu, kiun 
vi ne konas kiel fraton, aux kiun vi pli fidas ol tiun. Cetere, 
mi konfesas, ke mi tuj revenis kiel eble plej rapide porcertig 
vian sekurecon kaj por proponi al vi mian helpon. Mi pli alte 
taksos gnomojn depost nun. Vi mortigis la Grandan 
Goblenon, cxu? Ha, mortigis la Grandan Goblenon! — kaj li 
feroce ridis al si. 

— Kion vi faris kun la gobleno kaj la vargo? — subite 
demandis Bilbo. 

— Venu kaj vidu! — diris Beorno, kaj ili sekvis lin ekster la 
domon. Jen pendis goblena kapo sur la pordo, kaj varga felo 
estis najlita al proksima arbo. Beorno kiel malamiko estis 
feroca. Sed nun li estis ilia amiko, kaj Gandalfo opiniis 
oportuna, ke ili diru cxion pri sia rakonto, inkluzive la celon 
de r vojagxo, por ke ili ricevu la helpon, kiun ili bezonis. 

Jen la parolo de Beorno. Li promesis provizi poneojn porcxiu 
kaj cxevalon por Gandalfo dum la vojagxo gxis la arbaro. Kaj 
li sxargxis iliajn sakojn per mangxajxoj por kelkaj semajnoj, 
se ili uzus ilin sxpareme, kaj pakis cxion porfacila portado 

— ekzemple nuksojn, farunon, bokalojn da sekaj fruktoj, 
rugxfajencajn mielujojn kaj duoble bakitajn kukojn facile 
konserveblajn, kiuj satigis ecx post malgrandaj porcioj kaj 
favoris longan marsxadon. Ties recepto estis unu el liaj 
grandaj sekretoj. Sed enestis mielo, kiel en multe de liaj 
nutrajxoj, kaj ili estis bongustaj, kvankam ili vekis soifon. Li 
deklaris, ke la gnomoj ne devus porti akvon antaux la 
arbaro, cxar trovigxis riveretoj kaj fontoj apud la vojo. 

— Sed via vojo tra Mornarbaro estos malluma, dangxera kaj 
malfacila, — li diris. — Akvo tie ne trovigxos facile, nek 
mangxajxoj. Ne jam venis la nuksosezono, kvankam tiu 
sezono eble venos kaj pasos antaux ol vi eliros la alian 



flankon, kaj nuksoj estas la nura mangxinda furagxo tie. Tie 
la vivantajxoj estas mallumaj, strangaj kaj sovagxaj. Mi 
provizos vin perfelaj ujoj por porti akvon, kaj mi donos al vi 
kelkajn pafarkojn kun sagoj. Sed mi tre dubas, ke vi trovos 
aliajn mangxinciajn aux trinkindajn ajxojn. Mi scias, ke tie 
fluas forte nigra rivereto trans la vojon. Tion vi nepre ne 
trinku, nek ennagxu, cxar mi auxdis, ke gxi enhavas 
sorcxadon, kiu igas dormema kaj forgesema. Kaj en la 
ombreca mallumo, mi kredas, ke vi ne sukcesos pafi ion 
mangxeblan aux nemangxeblan, sen forlasi la vojon. Tion vi 
NEPRE ne devos fari, por neniu kialo. Jen cxiuj miaj konsiloj. 
Post la arbara rando mi ne povos helpi vin. Vi devos dependi 
de viaj fortuno kaj kuragxo kaj de la nutrajxoj, kiujn mi 
donos al vi. Antaux la arbara enirejo, mi petas, ke vi resendu 
miajn cxevalon kaj poneojn. Sed mi deziras al vi rapidan 
vojagxon, kaj mia domo restos malferma al vi, se iam vi 
revenos cxi tien. 

Ili dankis lin, kompreneble, kun multaj riverencoj kaj 
svingado de la kapucxoj, kaj multaj “Je via servo, ho Mastro 
de la Lignaj Haloj!” Sed liaj penigaj vortoj forigis ilian 
kuragxon, kaj tiam ili konstatis, ke la aventuro estis multe pli 
dangxera ol ili antauxe opiniis, kaj ke ecx se ili trapasus 
cxiujn riskojn de la vojo, la drako ankoraux atendus ilin je la 
fino. 

Tiumatene ili preparadis. Post la tagmezo ili mangxis 
lastafoje kun Beorno, kaj poste ili surseligxis sur la pruntitajn 
poneojn, adiauxis lin plurfoje, kaj forrajdis rapidpasxe tra lia 
pordego. 

Tuj kiam ili pasis la altan hegxon, oriente de liaj 
cxirkauxbaritaj bienoj, ili turnis sin norden kaj poste nord- 
orienten. Sekvante liajn konsilojn, ili ne celis la arbaran 
cxefvojon sude de liaj bienoj. Se ili prenus tiun pasejon, gxi 
kondukus ilin apud rivereto fluinta de la montaro kaj 



renkontinta la Grandan Riveron sude de la Karoko. CXe tiu 
loko, trovigxis profunda travadejo, kiun ili estus antauxe 
pasintaj se tiam ili havus poneojn, kaj poste gxi kondukis al 
la rando de la arbaro kaj la komenco de la malnova arbara 
vojo. Sed Beorno avertis ilin, ke goblenoj ofte uzis tiun 
vojon, dum la arbara vojo mem, laux liaj informoj, estis 
kaduke kovrita de plantaro kaj forlasita cxe la orienta flanko, 
kaj kondukis al netrapaseblaj marcxoj, kie la vojoj perdigxis. 
Plie, gxia orienta enirejo malfermigxis tre longe for kaj sude 
de la Soleca Monto, kaj de tie ili devus marsxi tre longe 
norden, antaux ol ili atingus la alian flankon. Norde de la 
Karoko, la okcidenta arbara bordo tusxis la bordojn de la 
Granda Rivero, kaj tie la montoj ankaux proksimigxis. 

Beorno konsilis al ili tiun vojon, cxar tiudirekte je kelkaj 
rajdotagoj norde de la Karoko trovigxis nekonata vojo, kiu 
iris preskaux rekte tra la Mornarbaro gxis la Soleca Monto. 

— La goblenoj, — Beorno diris al ili, — ne kuragxos trapasi la 
Grandan Riveron cent mejlojn norde de la Karoko, nek venos 
al mia domo, cxar dumnokte gxi estas bone defendita! Sed 
rajdu rapide, cxar se ili baldaux faros sian rabekskurson, ili 
trapasos la riveron pli sude, kaj amasigxos cxe la arbara 
bordo por bari vian vojon — kaj vargoj kuras pli rapide ol 
poneoj. Tamen, la norda vojo estas pli sekura, ecx se sxajnas, 
ke vi pli proksimigxas al iliaj fortresoj, cxar tiudirekte ili 
malpli atendos vin, kaj ili devos rajdi pli longe por kapti vin. 
Nun iru for kiel eble plej rapide! 

Tial ili nun rajdis silente, galopante kiam la tereno estis 
herboza kaj ebena, kun la montaro maldekstre, kaj longe for 
antaux ili la proksimigxanta rivera bordo je la horizonto. La 
suno nur komencis arki oriente, kiam ili foriris, kaj gxis la 
vespero gxi kreis oran brilon sur la suprajxojn de la 
cxirkauxa lando. Estis malfacile kredi, ke goblenoj postcxasis 
ilin, kaj kiam ili jam rajdis multajn mejlojn for de la Beorna 
domo, ili parolis kaj kantis denove kaj forgesis la malluman 



arbaran vojon, kiu atendis ilin. Sed vespere, kiam venis la 
krepusko kaj la montopintoj minace ardis en la sunsubiro, ili 
bivakis, postenis gvatiston, kaj la plimulto dormis malkviete 
songxante pri hurlado de cxasantaj lupoj kaj goblenaj 
kricxoj. 

Tamen la sekva mateno denove auxroris bele kaj hele. Kusxis 
auxtuneca nebulo surtere, kaj la aero estis frida. Sed la 
rugxa suno baldaux levigxis, la nebulo forvelkis, kaj la 
ombroj ankoraux longis kiam ili ekiris denove. Tiel ili rajdis 
du tagojn, kaj iii nenion vidis krom herbejojn kaj florojn, 
birdojn kaj solajn arbojn, kaj foje grupetojn da cervoj, kiuj 
sin pasxtis aux sidis subombre en la meztaga suno. Foje 
Bilbo vidis vircervajn kornojn starantajn el longa herbejo, kaj 
unue li kredis, ke li vidis kadukajn brancxojn. La trian 
vesperon, ili tiel avidis por dauxrigi, cxar Beorno diris, ke ili 
devus atingi la arbaran pordon frue de la kvara tago, ke ili 
plu rajdis postkrepuske kaj dumnokte sub la luno. Dum la 
taglumo forvelkis, Bilbo kredis vidi en la fora dekstro, aux 
eble maldekstre, vualitan formon de ampleksa urso, 
sxtelvaganta samdirekten. Sed kiam li kuragxis priparoli tion 
kun Gandalfo, la sorcxisto nur diris: 

— CXit! Ne atentu gxin! 

La venontan tagon, ili komencis antaux la tagauxroro, 
kvankam ili ne longe tranoktis. Tuj kiam eklumigxis, ili povis 
vidi la arbaron alproksimigxi, kvazaux gxi venus renkonti ilin 
aux atendus ilin kiel nigra kaj minacanta muro. La tereno 
komencis deklivi supren, kaj sxajnis al la hobito, ke la etoso 
silentigxis. Birdoj malpli kantis. Cervoj kaj kunikloj ne plu 
vidigxis. Posttagmeze ili atingis la tegmentan randon de la 
Mornarbaro, kaj ripozis sub la grandaj superstarantaj 
brancxegoj de la eksteraj arboj. Ties trunkoj estis vastaj kaj 
noditaj, la brancxoj torditaj kaj la folioj malhelaj kaj longaj. 
Hedero grimpis sur iii, kaj trenigxis surtere. 



— Nu, jen la Mornarbaro! — diris Gandalfo. — La plej granda 
arbaro de la Norda Tero. Mi esperas, ke gxia aspekto placxas 
al vi. Vi nun devas sendi hejmen cxi tiujn bonegajn poneojn, 
kiujn vi prunteprenis. 

La gnomoj ekgrumblis pro tio, sed la sorcxisto diris, ke ili 
estis stultaj. 

— Beorno ne estas tiom malproksime, kiom vi kredas. Kaj 
krome vi devus respekti viajn promesojn, cxar li estus feroca 
malamiko. La okuloj de sinjoro Baginzo estas pli akraj ol la 
viaj, se vi ne vidis cxiunokte post la krepuskigxo malhelan 
ursegon, dum li sekvis nin aux sidis ne longe for sub la luno, 
gvatante niajn bivakojn. Li ne nurgardis kaj gvatis vin, sed 
observis ankaux la poneojn. Beorno ja estas via amiko, sed li 
amas siajn bestojn kiel idojn. Vi ne povas imagi, kiel 
grandanima li estis, kiam li lasisgnomojn rajdi ilin tiel longe 
for kaj rapide, kaj vi ankaux ne imagas, kio okazus al vi, se vi 
provus konduki ilin en la arbaron. 

— Kio pri via cxevalo? — diris Torino. — Vi ne menciis, ke vi 
resendos gxin. 

— Prave, cxar mi ne resendos gxin. 

— Kaj kio do okazos al via promeso? 

— Mi okupigxos pri tio. Mi ne resendos la cxevalon. Mi rajdos 
gxin! Tiam ili eksciis, ke Gandalfo forlasos ilin rande de 
Mornarbaro, kaj iii malesperigxis. Sed iliaj paroloj ne povis 
sxangxi lian decidon. 

— Nu, ni jam pritraktis tion antauxe, kiam ni alterigxis sur la 
Karokon. Estas neutile disputi. Mi devas, kiel mi jam klarigis 
al vi, okupigxi pri gravaj aferoj sude de cxi tie, kaj mi jam 
malfruas pro miaj zorgoj kaj klopodoj kun via grupo. Tute 
eblas, ke mi revidos vin antaux la fino, sed egale eblas, ke 



ne. Tio dependas de viaj fortuno, kuragxo kaj prudento, kaj 
mi kunsendas sinjoron Baginzo. Mi jam diris al vi antauxe, ke 
li havas pli da valoro ol oni divenus, kaj vi ja eltrovos tion 
post nelonge. Gajigxu do, Bilbo, kaj ne aspektu tiel 
deprimita. Gajigxu doTorino kaj Kompanio! Temasfine pri 
via ekspedicio! Pensu pri la trezoro je la fino, kaj forgesu la 
arbaron kaj la drakon, almenaux gxis morgaux matene! 

Kiam estis morgaux matene, li parolis same. Ili do ne havis 
elekton, kaj rezigne plenigis siajn akvujojn en pura fonto, 
kiun ili trovis apud la arbara enirejo, kaj elpakis siajn ajxojn 
de sur la poneoj. Ili disdonis la pakajxojn kiel eble plej juste, 
sed Bilbo konsideris sian sxargxon lacige peza, kaj ne 
antauxgxuis, ke ili senfine marsxadus mejlojn kun tiom da 
ajxoj surdorse. 

— Ne zorgu pri tio! — diris Torino. — GXi tro frue igxos malpli 
peza. Post nelonge, mi kredas, ke ni cxiuj deziros pli da ajxoj 
en niaj sakoj, kiam mankos la mangxajxoj. 

Ili poste adiauxis la poneojn, kiuj turnis sin hejmen kaj 
fortrotis gaje, sxajne kontentaj pri la okazo direkti siajn 
vostojn al la Mornarbara ombro. Tuj kiam ili foriris, Bilbo 
certis, ke io urseca eliris el la arba ombro kaj trene rapidis 
post ili. 

Gandalfo nun diris sian adiauxon. Bilbo sidigxis surtere, 
malkontentis kaj revis, ke li povu kunrajdi kun la sorcxisto 
sur lia cxevalo. Li jam vizitis la arbaron post sia 
matenmangxo (kiu ne kontentigis lin), kaj ene gxi sxajnis pli 
obskura ol la nokto kaj tre sekreta loko: “kvazaux io gvatus 
kaj atendus”, — li diris al si. 

— Adiaux! — diris Gandalfo al Torino. — Kaj adiaux al vi 
cxiuj, adiaux! Rekte tra la arbaro vi devas vojiri nun! Ne 
forlasu la vojon! Se vi iam forlasos gxin, vi havos nur unu 



sxancon el mil por retrovi gxin kaj por eliri el la Momarbaro, 
kaj tiam mi supozas, ke nek mi nek iu ajn revidos vin! 

— CXu ni vere devos trapasi gxin? — gxemis la hobito. 

— Jes, vi ja devos! — diris la sorcxisto, — se iam vi volas 
atingi la transan flankon! Vi devos aux trapasi gxin aux 
rezigni vian aventuron. Kaj mi ne permesos, ke vi retroiru 
nun, sinjoro Baginzo. Mi hontas, ke vi ecx konsideras tion! Vi 
nun mianome devas zorgi pri cxi tiuj gnomoj, — li ridis. 

— Ne! Ne! — diris Bilbo. — Mi celis ne tion. Mi nur demandis, 
cxu ekzistas cxirkauxa vojo? 

— Jes, se vi deziras, ekzistas vojo plimalpli ducent mejlojn 
norde de cxi tie, kaj poste duoble pli longe suden. Sed 
tiuokaze vi ne progresus sen vojo. Kaj ne ekzistas 
sendangxeraj vojoj en cxi tiu regiono. Memoru, ke vi nun 
estas en Sovagxujo kaj spertos diversajn distrajxojn 
cxiudirekte. Antaux ol vi cxirkauxirus la nordan 
Mornarbaron, vi atingus la Grizajn Montojn, kaj ili estas 
plenplenaj je goblenoj, koboldoj kaj orkoj nepriskribeblaj. 
Antaux ol vi cxirkauxirus la sudan parton, vi trovigxus en la 
limoj de la Nekromanciisto; kaj ecx vi, Bilbo, ne bezonas, ke 
mi rakontu al vi pri tiu misa sorcxisto. Mi absolute 
malkonsilas, ke vi proksimigxu al lokoj sub la ombro de lia 
malhela turo! Tenu vin proksime al la arbara vojo, restu 
gajaj, dauxre esperu kaj, kun enorma bonsxanco, vi eble 
eliros unu tagon kaj vidos antaux vi la Longajn Marcxojn, kaj 
post ili, en la alta oriento, la Solecan Monton, kie logxas nia 
kara Smauxgo, kvankam mi esperas, ke li ne atendas vin. 

— Jes, tutcerte vi estas tre kuragxiga, — gruntis Torino. 

— Adiaux! Kaj se vi ne akompanas nin, vi devos foriri nun 
sen pli da paroloj! 



— Adiaux, definitive adiaux! — diris Gandalfo, kaj li turnis 
sian cxevalon, kaj malsupreniris la deklivon en la 
okcidenton. Sed li ne povis malhelpi sin diri ion por la lasta 
fojo. Antaux ol li pasis de ilia auxdopovo, li returnis sin, 
metis siajn manojn al la busxo kaj alvokis ilin. Ili auxdis lian 
malfortan vocxon: 

— Adiaux! Kondutu bone, atentu vin, kaj NE FORLASU LA 
VOJON! 

Poste li forgalopis, kaj ne plu videblis. 

— Ho, adiaux kaj foriru! — gruntis la gnomoj, ecx pli koleraj, 
cxar lia foriro profunde konsternis ilin. 

Ili nun komencis la plej dangxeran etapon de la tuta 
vojagxo. CXiu sursxultrigis siajn egale pesitajn kaj solidajn 
pakajxon kaj akvujon, forturnis sin de la taglumo de 1' 
eksteraj landoj kaj plongxis en la arbaron. 



8. Musxoj kaj araneoj 

lli marsxis spalire. La arbarvoja enirejo similis arkon, kaj 
kondukis en sombran tunelon kadre de du grandaj kadukaj 
arboj, apogitaj unu sur la alia kaj portantaj malmulte da 
nigrigxantaj folioj, cxar ilin strangole kovris hedero kaj 
likeno. La vojo estis mallargxa kaj serpentis inter la trunkoj. 
La ekstera brilo de I' enirejo malantaux ili farigxis eta truo de 
malproksima lumo, kaj la silento tiel profundis, ke iliaj piedoj 
pasxis kvazaux stamfe, dum la arboj klinigxis super ili kaj 
auxskultis. Kiam iliaj okuloj kutimigxis al la mallumo, ili vidis 
iom malproksime ambauxflanke malhelan verdan lumecon. 
Foje, stria sunradio hazarde glitis tra la supra folioza 
arbtavolo, kaj ecx pli bonsxance ne kaptigxis en la 
interplektitaj kaj implikitaj trunkeroj kaj brancxoj, kaj 
ponarde plongxis en la grundon antaux ili. Sed tio ne oftis, 
kaj baldaux cxesis. 

Nigraj sciuroj vivis en la arbaro. Kiam la akraj kaj sciavidaj 
okuloj de Bilbo kutimigxis al la mallumo, li ekvidis ilin rapidi 
for de la vojo kaj kuri malantaux trunkojn. Auxdigxis ankaux 
strangaj bruoj, gruntoj, trenado kaj hastado en la subarbajxo 
kaj interfolioj en kelkaj lokoj multe amasigxintaj surtere. 

Sed li ne kapablis vidi, kio kauxzis la bruojn. La plej horora 
vidajxo por li estis la araneajxoj: malhelaj, densaj retoj kun 
ege dikaj fadenoj, etenditaj de arbo al arbo, aux plektitaj 
ambauxflanke en la suba brancxaro. Neniu araneajxo 
etendigxis trans la vojo, sed ili ne povis diveni, cxu tio estis 
pro sorcxado aux alia kialo. 

Ili ne marsxis longe antaux ol ili komencis malami la arbaron 
tiom arde, kiom ili malamis la goblenajn tunelojn, kaj gxi 
iom post iom igis ilin rezigni definitive cxian esperon pri 
eliro. Sed ili devis ade dauxrigi, jam delonge forlasinte la 
esperon revidi la sunon kaj cxielon, kaj cxesinte sopiri, ke la 



vento blovu denove sur iliajn vizagxojn. La aero neniel 
movigxis sub la arbara volbo, kaj la arbaro estis senfine 
kvieta, morna kaj senaera. Ecx la gnomoj sentis la etoson, 
kvankam ili spertis pri tunelfosado kaj longa vivtenado sen 
sunlumo, sed la hobito, kiu sxatas uzi truojn porfabriki 
domon sed ne por pasigi la someron, sentis ke li iom post 
iom sufokigxas. 

La noktoj estis la plej malbonaj. Tiam la mallumo igxis 
karbonigra. Ne vere temis pri karbo, sed fakte igxis absolute 
senlume, tiel senlume, ke oni vidis nenion ajn. Bilbo provis 
svingi la manon antaux sia nazo, sed malvidis gxin. Nu, 
fakte ne estus prave diri, ke ili nenion vidis: ili ja vidis 
okulojn. Ili dormis kunpremite, kaj vacxis lauxvice. Kiam 
venis la vico de Bilbo, li vidis glimojn en la cxirkauxa 
mallumo, kaj foje spektis lin de malproksime flavaj, rugxaj 
aux verdaj okuloj, kiuj tiam velkis kaj denove en alia loko 
malrapide rebrilis. Foje ili brilis de la brancxoj super li, kaj tio 
plie teruris lin. Sed la okuloj, kiujn li plej malsxatis, estis 
hororaj palaj ampolecaj okuloj. “Jen insektaj okuloj, — li 
pensis, — ne bestaj okuloj, sed ili estas ecx pli grandaj”. 

Kvankam ne estis jam malvarme, dumnokte ili provis bruligi 
fajrojn. Tamen ili baldaux rezignis pri tio. La fajroj venigis 
centojn da okuloj cxirkaux ili, kvankamlabestoj, cxu fakte ili 
estis bestoj aux ne, atente ne montris sin en la fajra brilo. 

Ecx pli malfelicxe, la fajroj venigis milojn da palgrizaj kaj 
nigraj papilioj foje tiel grandaj kiel manoj, kiuj flirtis kaj 
zumis cxirkaux iliaj oreloj. Tion ili ne povis toleri, nek la 
enormajn vespertojn, tiel nigrajn kiel nigraj altcxapeloj, kaj 
ili do rezignis pri fajroj kaj nokte sidis dormante malkviete 
en la vasta mistera mallumo. 

SXajnis al la hobito, ke tio dauxris dum longa tempo, kaj li 
estis cxiam malsata, cxar ili tre zorge atentis siajn provizojn. 
Tamen post multaj tagoj en senfine simila arbaro, ili 



komencis konsternigxi. La nutrajxoj ne dauxrus porcxiam, 
kaj ecx nun elcxerpigxis. Ili provis pafi la sciurojn, kaj ili 
malsxparis multajn sagojn antaux ili sukcesis faligi unu el ili 
al la vojo. Sed kiam ili rostis gxin, ili trovis gxin 
malmangxebla, kaj ili do ne plu provis cxasi ilin. 

Ili estis egale soifaj, cxar ili ne havis suficxe da akvo, kaj 
dum la tuta arbara vojagxo, ili ne vidis fonton aux rojon. Tiel 
ili statis, kiam unu tagon ili trovis, ke la vojon blokis rivero. 
GXi fluis rapide kaj forte, sed ne tre largxe trans la vojon, kaj 
gxi estis nigra, kaj aspektis tia en la mallumo. Estis bone, ke 
Beorno avertis ilin pri gxi, aliel ili emus trinki el gxi, 
malgraux gxia koloro, kaj plenigus kelkajn malplenajn ujojn 
je gxia bordo. Sed nun ili nur pensis kiel transiri gxin sen 
trempi sin en la akvo. Antauxe transiris gxin ligna ponto, sed 
gxi forputris kaj postlasis nur rompitajn fostojn apud la 
rivera bordo. 

Bilbo genuis sur la bordo, rigardis antauxen kaj kriis: 

— Vidigxas boato je la alia flanko! Se nur gxi trovigxus cxi- 
flanke! 

— Kiomlonge gxi estas for, laux vi? — demandis Torino, cxar 
ili jam sciis, ke inter ili Bilbo havis la plej akrajn okulojn. 

— Ne longe for. Mi kalkulus pli malpli dek du jardojn. 

— Dek du jardojn! Mi pensis, ke gxi estas almenaux pli ol 
tridek jardojn for, sed miaj okuloj ne tiel bone vidas, kiel 
antaux cent jaroj. Sed por ni dek du jardoj egalas mejlon. 
Tion ni ne kapablas transsalti, kaj nepre ne devas travadi 
aux tranagxi. 


— CXu iu el vi povas jxeti sxnuron? 



— Kial ajn? La boato certe estas ligita, ecx se ni alkrocxus 
ion al gxi, pri kio mi cetere dubas. 

— Mi ne kredas, ke gxi estas ligita, — diris Bilbo, — sed 
kompreneble mi ne povas certigi tion pro la mallumo. Tamen 
sxajnas al mi, ke gxi estas nur surbordigita, kaj tie la grundo 
estas malalta, cxar la vojo venas suben al la akvo. 

— Dorio estas la plej forta, sed Filio estas la plej juna kaj 
ankoraux plej bone vidas, — diris Torino. — Venu cxi tien 
Filio kaj provu vidi la boaton, pri kiu parolas sinjoro Baginzo. 

Filio pensis ke li vidos, kaj post kiam ili gvatis longe por 
kalkuli la direkton, la aliaj alportis sxnuron. Ili havis multajn 
sxnurerojn, kaj je la fino de la plej longa ili ligis grandajn 
ferajn hokojn, kiujn ili antauxe uzis por krocxi la sakojn al 
cxirkauxsxultraj rimenoj. Filio enmanigis tion, balancis gxin 
momente, kaj poste lancxis gxin trans la rivereton. 

Kun plauxdo gxi falis en la akvon! 

— Ne suficxe longe! — diris Bilbo, kiu klopodis rigardi 
antauxen. — Du-tri futojn pli antauxen kaj vi enjxetos gxin 
en la boaton. Reprovu. Mi ne supozas, ke la akvo tiel 
ensorcxitis, ke malseka kaduka sxnuro dolorigos vin. 

Filio reprenis la hokon, kiam li finis retiri gxin, kvankam li 
ankaux pridubis gxin. CXi tiam, li ecx pli forte jxetis gxin. 

— Atentu! — diris Bilbo. — Vi nun jxetis gxin en la transan 
arbaron. Retiru gxin ne tro rapide. 

Filio tiris la sxnuron retroen malrapide kaj post momento 
diris: 

— Atentu! GXi nun trovigxas sur la boato! Espereble, la hoko 
alkrocxigxos. 



GXi ja krocxigxis. La sxnuro rigidigxis, kaj Filio vane tiris. 
Kilio venis por helpi, kaj poste Oino kaj Gloino. Ili ade tiris 
kaj retiris, kaj poste subite falis surdorsen. Bilbo, kiu tamen 
atente rigardis, kaptis la sxnuron kaj per bastono gvidis la 
boaton dum gxi rapidis trans la riveron. 

— Helpon! — li kriis, kaj Balino gxustatempis por mankapti 
la boaton, antaux ol gxi forflosus en la akvofluon. 

— Tamen gxi estis ligita! — li diris, rigardante la sxiritan 
ligsxnuron, kiu ankoraux pendis de gxi. — Tio estis ja 
bonega tirado, miaj bravuloj, kaj estas bonsxance, ke nia 
sxnuro estis pli forta. 

— Kiu transiros unue? — demandis Bilbo. 

— Mi mem, — diris Torino, — kaj vi akompanos min, kun Filio 
kaj Balino. Jen tiom multe, kiom la boato kapablos enteni 
samtempe. Sekvos Kilio kaj Oino kaj Gloino kaj Dorio, sekve 
Orio kaj Norio, Bifuro kaj Bofuro, kaj fine Dvalino kaj 
Bomburo. 

— Mi estas cxiam lastavica, kaj mi ne sxatas tion, — diris 
Bomburo. 

— Devus esti alies vico hodiaux. 

— Vi ne devus esti tiom grasa. Dum vi estas tia, vi venos en 
la lasta kaj plej malpeza boato. Ne komencu grumbli 
kontraux ordonoj, aux io malbona okazos al vi. 

— Ne estas remiloj. Kiel ni pusxos la boaton al la alia flanko? 

— demandis la hobito. 

— Donu al mi alian sxnuron kaj hokon, — diris Filio, kaj kiam 
ili pretigis tion, li jxetis gxin en la mallumon antaux si kiel 



eble plej alten. CXar gxi ne refalis teren, ili konstatis, ke gxi 
devis fiksigxi en la brancxaro. 

— Eniru gxin nun, — diris Filio, — kaj unu el vi tiru per la 
sxnuro krocxita al arbo je la alia flanko. Unu el la aliaj tenu 
la hokon, kiun ni unue uzis, kaj kiam vi estos sekuraj je la 
alia flanko, tiu rehoku gxin, por ke vi povu tiri la boaton 
reen. 

Tiamaniere ili cxiuj baldaux trovigxis sur la transa bordo de 
r sorcxita rivero. Dvalino elgrimpis kun la volvita sxnuro sub 
sia brako, kaj Bomburo, ankoraux grumblante, sekvis lin, 
kiam okazis io misa. Auxdigxis bruo de galopantaj hufoj sur 
la vojo antaux ili. Tuj vidigxis figuro de kuranta cervo. GXi 
rapidis al la gnomoj kaj disigis ilin teren, kaj tiam gxi pretigis 
sin por salti. GXi impetis alten kaj majeste supersaltis la 
akvon. Sed gxi ne sekure atingis la alian flankon. El cxiuj 
Torino estis la sola, kiu gardis sin ekvilibra kaj vigla. Post 
kiam ili albordigxis, li tuj kurbigis sian pafarkon kaj sxargis 
sagon supozante, ke povus aperi la kasxita gardisto de 1' 
boato. Nun li pafis celante senhezite la saltantan beston. 
Kiam gxi atingis la transan bordon, gxi stumblis. La ombroj 
englutis gxin, sed ili auxdis la hufobruon heziti kaj poste 
halti. 

Tamen antaux ol ili povus aklami la pafon, Bilbo terure 
gxemis, kaj tio cxesigis ilian antauxgxuon pri cervajxo. 

— Bomburo falis! Bomburo dronas! — li kriis. 

Kaj prave. Bomburo nur surbordigis unu piedon, kiam la 
cervo komatakis kaj supersaltis lin. Li stumblis, movis la 
boaton disde 1' bordo, kaj sxanceligxis retroen en la 
malhelan akvon, kaj liaj manoj vane glitis sur la sxlimaj 
bordaj radikoj, dum la boato forspiralis kaj malaperis. 



Ili ankoraux povis vidi lian kapucxon super la akvo kiam ili 
kuris al la rivera bordo. Ili rapide jxetis sxnuron kun hoko al 
li. Lia mano kaptis gxin, kaj ili tiris lin sur la bordon. Li estis 
kompreneble akvosaturita de 1' haroj gxis la botoj, sed ne tio 
estis la plej malbona. Kiam ili kusxigis lin sur la bordon, li 
profunde dormis, kaj tenis la sxnuron tiel rigide, ke ili ne 
povis eligi gxin el lia mano. Kaj li plu dormis malgraux cxiuj 
iliaj klopodoj. 

Ili ankoraux staris super li, lamentante la misfortunon kaj la 
fusxemon de Bomburo, kaj plendante, ke la boato foriris kaj 
malebligis ilin sercxi la cervon, kiam ili konstatis iom post 
iom la sonadon de korntrumpetoj super la arbaro kaj de 
hundoj hurlantaj longe for. Tiam ili eksilentis, kaj dum ili 
sidis, la bruo de granda cxasado forpasis longe norde de la 
vojo, kvankam ili ne vidis spuron de gxi. 

Tie ili sidis dum longa tempo, kaj ne kuragxis movigxi. 
Bomburo dauxre dormis kun rideto sur sia ampleksa vizagxo, 
kvazaux li ne plu zorgus pri iliaj embarasoj. Subite sur la 
vojo antaux ili aperis blankaj cervoj, cervino kun siaj idoj tiel 
negxe blankaj kiel la vircervo estis nigra. lii brilis en la 
ombroj. Antaux ol Torino povis krii, tri gnomoj starigxis kun 
salto kaj pafis sagojn. Neniu sxajnis trafi sian celon. La 
cervoj turnis sin, kaj malaperis en la arbaron, tiel silente kiel 
ili aperis, kaj la gnomoj sendis siajn sagojn vane. 

— Haltu, haltu! — kriisTorino. Sed tro malfrue. La incititaj 
gnomoj forpafis cxiujn siajn lastajn sagojn, kaj nun la 
pafarkoj, kiujn al ili donis Beorno, estis neutilaj. 

La grupo estis sombra tiunokte, kaj la sombro profundigxis 
cxirkaux ili dum la sekvaj tagoj. Ili transiris la sorcxitan 
riveron, sed trans gxi la vojo vadis pluen kiel antauxe, kaj ili 
vidis, ke la arbaro estis sama. Sed se ili scius pli pri gxi, kaj 
pri la signifo de la cxasado kaj la blankaj cervoj, kiuj aperis 



sur la vojo, ili konstatus, ke ili jam alproksimigxis al la 
orienta arbara rando, kaj estus venintaj, se ili povus 
ankoraux kuragxigi sin kaj gardi sian esperon, al malpli dikaj 
arboj kaj senarbejoj, kie venis denove sunradioj. 

Sed ili ja ne sciis tion, kaj ili estis sxargxitaj de la peza korpo 
de Bomburo, kiun ili devis kunporti intersi lauxeble, kun 
kvar portantoj lauxvice sursxuitrigantaj tiun lacigan pezon, 
dum la aliaj portis ties sakojn. Se la sakoj ne estus farigxintaj 
malpli pezaj lastatempe, ili ne sukcesus porti ilin. Post kelkaj 
tagoj venis la momento, kiam restis preskaux neniu 
mangxajxo aux trinkajxo. Ili vidis neniun mangxindajxon en 
la arbaro, nurfungojn kaj herbojn palfoliajn kaj fetorajn. 

Kvartagojn post la rivero, ili venis al loko, kie la arboj estis 
plimulte fagoj. Unue la kontrasto gajigis ilin, cxar malpli da 
veproj kreskis tie, kaj la ombroj malpli profundis. Verda 
lumeto cxirkauxis ilin, kaj en kelkaj lokoj ili vidis suficxe 
longe for ambauxflanke de la vojo. Sed la lumo montris al ili 
nursenfinajn grizajn arbotrunkojn kiel rektajn kolonojn de iu 
enorma krepuska halo. Sentigxis legxera ventoblovo, sed gxi 
sonis lamente. Kelkaj folioj susure falis malsupren por 
memorigi ilin pri la venonta auxtuno. Iliaj piedoj krispigis la 
falintajn foliojn de sennombraj pasintaj auxtunoj, kies folioj 
drivis disde la karmezinaj subarbajxoj sur la vojrandojn. 

Bomburo dauxre dormis kaj ili igxis tre lacaj. Foje ili auxdis 
konsternan ridadon. Foje oni ankaux kantis en la 
malproksimo. Ja ridisvocxoj gajaj negoblenaj, kaj la kantado 
estis bela, sed ankaux stranga kaj tremiga, kaj cxar gxi ne 
kvietigis ilin, ili hastis for de tiu loko kun tiom da forto, kiom 
ili povis trovi. 

Du tagojn poste ili trovis, ke la vojo subeniris, kaj post 
nelonge ili trovigxis en valo da fortikaj kverkoj. 



— CXu cxi tiu malbenita arbaro neniam finigxos? — diris 
Torino. — Oni devas grimpi arbon por provi vidi super la alta 
brancxaro kaj rigardi cxirkauxen. La sola maniero estas 
elekti la plej altan arbon, kiu pendas super la vojo. 

Kompreneble per “oni" estis celita Bilbo. Ili elektis lin, cxar 
por esti utila grimpanto, oni devas levi sian kapon super la 
plej altajn arbojn, kaj oni do devas esti malpeza por le vigxi 
al la plej altaj kaj maldikaj brancxoj. Kompatinda sinjoro 
Baginzo ne multe spertis arbgrimpadon, sed ili hisis lin al la 
plej malaltaj brancxoj de vasta kverko, kies trunko kreskis en 
la vojomezo, kaj li supreniris tiel bone, kiel li povis. Li 
trapusxis sin supren tra la interplektitaj brancxoj, kiuj 
plurfoje klakfrapis lian vizagxon. Lin verdigis kaj sxlimigis la 
antikva sxelo de I' plej grandaj brancxoj, kaj plurfoje li glitis 
kaj tenis sin gxustatempe. Fine post longa barakto en 
malfacila loko, kie trovigxis neniuj oportunaj brancxoj, li 
proksimigxis al la suprajxo. Dum tiu grimpado, li demandis 
sin, cxu trovigxus araneoj en la arbo, kaj kiamaniere li 
malsuprenirus, krom persubita plongxo. 

Fine lia kapo trapikis la foliaran volbon, kaj tiam li ja 
malkovris araneojn. Sed ili estis malgrandaj kaj ordinaraj, kaj 
ili sercxis papiliojn. La sunlumo preskaux blindigis liajn 
okulojn. Li auxdis la gnomojn voki lin de malsupre, sed li ne 
povis respondi, kaj simple tenis sin firme kaj palpebrumis. La 
suno brilis forte, kaj li kutimigxis nur post longa tempo. Kiam 
li povis vidi, cxirkauxis lin maro da profunda verdajxo, 
krispita foje de venteto, kaj la aeron plenigis centoj da 
papilioj. Mi supozas, ke ili estis speco de purpura 
imperiestro[3], specio kiu preferas la suprojn de 
kverkarbaroj, tamen ili estis ne purpuraj sed malhele kaj 
velure nigraj sen videblaj markoj. 

Li longe rigardis la nigrajn imperiestrojn, kaj gxuis senti la 
venton sursiaj hararo kaj vizagxo, sed poste la krioj de I' 


gnomoj, kiuj sube stamfis senpacience, memorigis lin pri lia 
celo. Estis vane. Li longe gvatis, sed li nenie kapablis vidi la 
finan limon de la folioj kaj arboj. Lia koro, kuragxigita de la 
sunlumo kaj ventaj karesoj, cxagrenigxis, kaj sube li ecx ne 
povis atendi mangxon. 

Fakte, kiel mi jam rakontis, ili trovigxis ne tro fore de la 
arbara rando, kaj se Bilbo estus suficxe sagaca, li komprenus 
ke la arbo, sur kiun li grimpis, kvankam gxi estis alta, staris 
funde de largxa valo, kies arbosuproj sxajnis cxirkauxsxveli 
kiel rando de vasta bovlo, kaj evidente li ne kapablis scii, 
cxu la arbaro etendigxis pluen. Tamen li ne povis vidi tion, 
kaj li grimpis suben deprimite. Kiam li atingis la malsupron, 
li estis tre gratita, varmega kaj mizera, kaj li vidis nenion en 
la suba mallumo. Lia raporto igis ilin same senesperaj. 

— La arbaro dauxras senfine por cxiam, cxien! Kion do ni 
faru? Kaj kiucele oni sendis hobiton? — ili kriis, kvazaux 
estis lia kulpo. Ili entute malzorgis pri papilioj, kaj ecx pli 
koleris, kiam li rakontis pri la bela venteto, kiun ili neniel 
sentus cxar ili estis tro pezaj por grimpi supren kaj senti 
gxin. 

Tiuvespere ili mangxis la lastajn pecojn kaj panerojn de sia 
provianto, kaj la sekvan matenon, kiam ili vekigxis, ili tuj 
trovis, ke ili estis terure malsataj. Tuj poste ekpluvis kaj gutoj 
plauxdis peze sur la arbaran grundon. Tio nur memorigis ilin, 
ke ili estis gorgxraspe soifaj, kaj nenio cxirkaux ili povis 
kvietigi ilian trinkbezonon. Oni ne povas satigi la soifon 
starante sub gigantaj kverkoj kaj atendante, ke gutoj falu 
sur la langon. La nuran komfortigon neatendite ebligis 
Bomburo. 

Li vekigxis subite, eksidante kaj gratante sian kapon. Li ne 
sciis kie li estis, nek kial li sentis sin tiel malsata, cxar li 
forgesis cxion, kio okazis depost ilia ekvojagxo jam delonge 



tiun pasintan matenon en majo. Lia lasta memorajxo estis la 
festo en la hobita domo, kaj ili ne facile kredigis lin je siaj 
rakontoj pri aventuroj okazintaj post tiam. 

Kiam li auxdis, ke restis neniu mangxajxo, li sidigxis kaj 
ekploris, cxar li ne sentis siajn krurojn tre fortaj nek 
ekvilibraj. 

— Kial ajn mi vekigxis? — li kriis. — Mi songxis tre bele. Mi 
songxis pri arbara promeno, kiel tiu cxi, sed gxin lumigis 
torcxoj de sur la arboj kaj lampoj pendolantaj de I' brancxoj, 
kun flagrantaj fajroj surtere, kaj oni grandioze festenis ade 
kaj por cxiam. CXeestis arbara regxo kun folia krono, kaj oni 
gaje kantadis, sed mi ne povus nombri aux priskribi iliajn 
mangxajxojn kaj trinkajxojn. 

— Vi ne bezonas priskribi tion, — diris Torino. — Fakte, se vi 
ne povas paroli pri aliaj aferoj, vi devus silenti. Ni jam 
suficxe gxenigxis pro vi. Se vi ne estus vekigxinta, ni devus 
vin forlasi pordauxrigi viajn idiotajn songxojn en la arbaro. 
Porti vin ne estas sxerco, precipe post semajnoj kun 
reduktitaj porcioj. 

Nun ili ne havis alian elekton krom buki la zonojn pli strikte 
cxirkaux siajn malplenajn ventrojn, kaj sursxultrigi siajn 
malplenajn sakojn kaj pakajxojn, kaj trene pasxi antauxen 
sen atendi, ke ili atingus la finon antaux ol ili kusxus 
mortante pro malsalto. Ili marsxis tiuhumore dum la tuta 
tago, lante kaj lace, dum Bomburo lamentadis pri siaj kruroj, 
kiuj laux li ne plu kapablis porti lin, kaj pri siaj kusxemo kaj 
dormemo. 

— Ne, vi ja ne rajtas rekusxi! — ili diris. — Ke viaj kruroj 
partoprenu la marsxadon, cxar ni jam portis vin suficxe! 


Sed li subite rifuzis pasxi pluen kaj jxetis sin teren. 



— Dauxrigu, se vi volas, — li diris, — sed mi kusxos cxi tie 
por dormi kaj songxi pri mangxado, se oni ne permesas al mi 
tion fari alimaniere. Mi esperas, ke mi ne plu vekigxos. 

Guste tiam, Balino, kiu marsxis antauxe, alvokis: 

— Kio estis tio? Mi kredas, ke mi vidis lumobrilon en la 
arbaro. Ili cxiuj rigardis, kaj sxajne tre fore ili vidis rugxan 
tremantan ekbrilon en la mallumo, kaj poste alian, kaj apude 
alian. Ecx Bomburo levigxis, kaj tiam ili pluiris, ne zorgante 
cxu temis pri troloj aux goblenoj. La lumo aperis maldekstre 
de la vojo antaux ili, kaj kiam fine ili venis samnivele al gxi, 
sxajnis klare ke brulis torcxoj kaj fajroj sub la arboj kvankam 
longe for de la pado. 

— SXajnas, ke miaj songxoj realigxas, — miris Bomburo 
anhelante malantaux ili. Li deziris hasti en la arbaron por 
atingi la lumojn. Sed la aliaj pli serioze memoris la avertojn 
de la sorcxisto kaj Beorno. 

— Ne utilus festeno, el kiu ni neniel povus eskapi vivaj, 

— diris Torino. 

— Sed sen festeno ni efektive ne longe restos vivaj,—diris 
Bomburo, kaj Bilbo tutkore konsentis. lii longe disputis la 
kialojn kaj la tialojn, gxis ili konsentis fine sendi du spionojn 
por sxtelrampi proksime al la lumoj kaj eltrovi pli da informoj 
pri ili. Sed tiam ili ne povis konsenti pri kiu spionos, cxar 
sxajne neniu avidis poresti perdita kaj neniam retrovi siajn 
amikojn. Finfine, malgraux la avertoj, la malsato persvadis 
ilin, cxar Bomburo dauxre priskribis la bonajn mangxajxojn 
en la arbara festeno de sia songxo. Ili do cxiuj eliris la vojon 
kaj kune impetis en la arbaron. 

Post multe da rampado kaj sxtelirado, ili rigardis cxirkaux 
trunkoj al loko senarba kaj ebena. Tie trovigxis multe da 
elfaspektaj personoj, cxiuj vestitaj perverdo kaj bruno. 



sidantaj en granda rondo sur rondaj trunktrancxoj de hakitaj 
arboj. Flagris fajro en la mezo, kaj estis fiksitaj torcxoj sur 
kelkaj cxirkauxaj arboj, sed la plej mirinda vidajxo, estis ke 
ili cxiuj mangxis, trinkis kaj gaje ridis. 

La odoro de rostita viando tiel ravis ilin, ke sen konsulti unu 
la alian, cxiu el ili starigxis kaj hastis antauxen en la rondon, 
nur dezirante peti iom da mangxajxo. Tuj kiam ili entrudigxis 
en la senarbejon, la lumoj estingigxis kvazaux persorcxado. 
lu piedbatis la fajron, kaj gxi eksplodis disjxetante fajrerojn, 
kaj malaperis. Ili estis perditaj en absolute senluma 
mallumo, kaj ili ecx ne povis retrovi unu la alian, almenaux 
dum kelka tempo. Post kiam ili fusxvadis freneze 
cxiudirekten, stumblante sur sxtipojn, sin batante kontraux 
arbojn, kriante kaj vokante gxis ili supozeble vekis cxiun 
arbaran estajxon for je kelkaj mejloj, ili fine sukcesis retrovi 
sin kaj nombris sin per tusxoj. Sed kiam ili finis tion, 
kompreneble, ili tute forgesis la direkton al la vojo kaj estis 
senespere perditaj, almenaux gxis la mateno. 

Rezigninte, ili pretigissin portranokti kie ili trovigxis, kaj 
ecx ne kuragxis sercxi la mangxajxojn sur la grundo, cxar ili 
timis novan disigxon. Sed iii ne kusxis longe, kaj Bilbo nur 
komencis dormeti, kiam Dorio, kiu vacxis siavice, diris kun 
forta susuro: 

— La lumoj brilas denove tie, kaj nun vidigxas pliaj. 

Ili saltlevigxis. Jen efektive ne tro malproksime vidigxis 
amaso da briletantaj lumoj, kaj ili auxdis la vocxojn kaj 
ridadon tre klare. Ili rampis malrapide al ili lauxvice, cxiu 
tusxante la dorson de sia antauxulo. Kiam ili proksimigxis, 
Torino diris: 

— Ne hastu enen cxi-foje! Neniu malkasxu sin, gxis kiam mi 
ordonos. Mi sendos sinjoron Baginzo por paroli kun ili. Ili ne 



timos lin, (“Sed cxu ilin timos mi?” — pensis Bilbo). Krome 
mi esperas, ke ili ne traktos lin malice. 

Kiam ili atingis la lumrondan limon, ili subite ensxovis Bilbon 
de malantauxe. Antaux ol li trovis tempon por surglitigi sian 
ringon, li stumblis antauxen en la plenan brilon de 1' fajro kaj 
torcxoj. Estisvane. Estingigxis cxiuj lumoj denove, kaj igxis 
komplete mallume. 

Se estis malfacile amasigxi antauxe, cxi-foje estis ecx pli 
malbone. Kaj ili ne povis trovi la hobiton. CXiam kiam ili 
renombris sin, sume rezultis nur dek tri. Ili kriis kaj vokis: 

— Bilbo Baginzo! Hobito! Vi, malbenita hobito! Hej! Hobito 
malgratulinda, kie vi estas? — kaj simile, sed ne venis 
respondo. 

Ili jxus rezignis esperon, kiam Dorio bonsxance stumblis sur 
lin. En la mallumo, li falis sur tio kion li kredis esti sxtipo kaj 
li trovis, ke temis pri la hobito, ruligxinta kaj profunde 
dormanta. Oni bezonis multe skui por veki lin, kaj kiam li 
vekigxis, li estis tre malkontenta. 

— Mi songxis tre agrable, — li grumblis, — pri belega 
mangxo. 

— Bona cxielo! Li farigxis kiel Bomburo! — ili diris. — Ne 
rakontu pri viaj songxoj. Songxmangxoj ne utilas, kaj ni ne 
povas partopreni ilin. 

— Tio estas la plej bona mangxo, kiun mi povus atendi en 
cxi tiu acxa loko, — li murmuris dum li kusxis apud la 
gnomoj kaj klopodis redormi kaj retrovi sian songxon. 


Sed la arbaraj lumoj nefinigxis. Pli malfrue kiam plene 
noktigxis, Kilio, kiu vacxis, venis kaj vekis ilin denove. 



— Komencigxis ardega brilo ne longe for; oni versxajne 
bruligis centojn da torcxoj kaj multajn fajrojn tute subite kaj 
magie. Auxskultu la kantadon kaj la harpojn! 

Ili kusxis kaj auxskultis longe, kaj trovis ke ili ne povus 
rezisti la inciton alproksimigxi kaj reprovi sercxi helpon. 
Denove ili levigxis, kaj cxi-foje rezultis katastrofe. La festeno 
nun estis ecx pli majesta ol antauxe, kaj sidis je la cxefa 
sidloko inter multaj festenantoj la arbara regxo kun folia 
krono sur sia ora hararo, gxuste kiel Bomburo priskribis lin 
en sia songxo. La elfoj pasigis bovlojn de mano al mano kaj 
trans la fajroj, kelkaj ludante harpojn kaj multaj kantante. En 
iliaj brilaj hararoj estis enplektitaj floroj, verdaj kaj blankaj 
juveloj glimis sur iliaj kolumoj kaj zonoj, kaj iliaj vizagxoj 
plenis je gajeco. Lauxte, klare kaj bele ili kantis, kaj en ilian 
rondon Torino enpasxis. 

Meze de vorto sxtona silento forigis cxion. La lumo 
estingigxis. La fajroj nigrafume forvelkis supren. Cindroj 
kaptigxis en la okuloj de I' gnomoj, kaj denove la arbaro 
resonis pro iliaj bruoj kaj krioj. 

Bilbo rondkuris (almenaux, li kredis sin rondkuri), vokante 
"Dorio, Norio, Orio, Oino, Gloino, Filio, Kilio, Bomburo, Bifuro, 
Bofuro, Dvalino, Balino, Torino Kverkasxildo'', dum cxirkaux li 
same rondiris la aliaj ankaux foje aldonante "Bilbo!" Sed li 
ne povis vidi aux tusxi ilin. La krioj de la aliaj iom post iom 
igxis malproksimaj kaj mallauxtaj, kaj kvankam poste li 
kredis, ke la krioj farigxis kricxoj kaj helpvokoj en la 
malproksimo, fine cxiu bruo fadis, kaj li trovis sin sola, en 
absoluta silento kaj senlumo. 

Bilbo pasigis tie unu el siaj plej mizeraj momentoj. Sed li 
baldaux decidis, ke plua esplorado ne valoros la penon 
antaux la taglumo, kaj ke estas neutile stumbli cxien lacige 
sen espero trovi matenmangxon por vigligi sin. Li do sidigxis 



dorse al arbo, kaj ne lastfoje rememoris sian hobitotruon, 
kun ties belaj mangxosxrankoj. Li estis revanta pri lardo kaj 
ovoj kaj rostita pano kun butero kiam li sentis, ke io tusxis 
lin. lu glueca sxnureto tusxetis lian maldekstran manon, kaj 
kiam li provis movigxi, li trovis, ke liaj kruroj jam estis ligitaj 
de la sama sxtofo, tiel ke, kiam li levigxis, li ekfalis. 

Tiam giganta araneo, kiu ligadis lin dum li dormis, venis de 
malantauxe kaj atakis. Li povis vidi nur gxiajn okulojn, sed li 
sentis gxiajn felajn krurojn, dum gxi provis volvi siajn 
abomenajn fadenojn cxirkaux lin. Estis bonsxance, ke li 
vekigxis gxustatempe. CXar li baldaux ne plu povus 
movigxi. Malgraux tio, li devis barakti por liberigi sin. Li 
forbatis la kreitacxon per siaj manoj, dum gxi provis silentigi 
lin per veneno — kiel faras malgrandaj araneoj al musxoj 
— gxis li rememoris pri sia glavo kaj elingigis gxin. Tiam la 
araneo retrosaltis, kaj li disponis tempon portrancxi kaj 
malligi siajn krurojn. Post tio, estis lia vico por ataki. La 
araneo evidente ne spertis viktimojn armitajn de tiaj pikiloj, 
aliokaze gxi tuj forirus pli rapide. Bilbo skermis al gxi antaux 
ol gxi povis malaperi, kaj lia glavo trafis gxin rekte en la 
okulojn. Tiam gxi frenezigxis, saltante kaj dancante, horore 
disjxetante siajn krurojn, gxis li mortigis gxin per plia bato, 
kaj tiam li falis kaj nenion plu memoris dum longa tempo. 

Kiam li revigligxis, cxirkauxis lin la kutima morozgriza 
taglumo de I' arbaro. La araneo kusxis morta je lia flanko, kaj 
lia klingo estis makulita de nigro. lamaniere la fakto, ke li 
mortigis la gigantan araneon, tutsole en la mallumo 
senhelpe de la sorcxisto, gnomoj aux aliaj personoj, havis 
grandan signifon porsinjoro Baginzo. Li sentis, ke li farigxis 
alia persono, pli feroca kaj kuragxa malgraux sia malplena 
ventro, kaj li visxis sian glavon per la herbo kaj eningigis 
gxin. 



— Mi havigos al vi nomon, — li diris al gxi. — Mi nomos vin 
Piko. Poste li iris esplori. La arbaro estis moma kaj silenta, 
sed evidente li devis unue sercxi siajn amikojn, kiuj ne devis 
trovigxi tro longe for, se ilin ne kaptis elfoj (aux pli malicaj 
estajxoj). Bilbo konstatis, ke krii estus dangxere, kaj staris 
longe sin demandante kien li iru por sercxi la gnomojn. 

— Ho, kial ni ne sekvis la konsilojn de Beorno kaj Gandalfo! 

— li lamentis. — Kian kacxon ni enfalis! Nu mi diras “ni”, sed 
mi sxatus, ke ni kune estu en la kacxo. Estas terure, kiam oni 
estas sola. 

Fine li divenis kiel eble plej bone la plej gxustan direkton de 
la krioj, kiuj auxdigxis la pasintan nokton, kaj bonsxance (li 
naskigxis kun bona dozo da fortuno) li divenis pli malpli 
prave, kiel mi rakontos. Kun certa ideo pri la direkto, li 
sxteliris antauxen tre lerte. La hobitoj estas sagacaj pri 
senbrua sxtelirado, precipe en arbaroj, kiel mi jam rakontis, 
kaj Bilbo surfingrigis sian ringon antaux ol ekiri. Tial la 
araneoj ne vidis nek auxdis lin alveni. 

Li jam longe serpentis diskrete inter la arboj, kiam li rimarkis 
tre profundan ombrejon antaux si. GXi estis tre malluma, ecx 
kompare kun la arbaro, kaj aspektis kiel meznokta makulo, 
sxajne neniam lumigita de la tago. Kiam li alproksimigxis li 
rimarkis, ke gxi konsistis el araneajxoj plektitaj kaj sxpinitaj 
unu sur la alian. Li ankaux tuj rimarkis, ke sidis super li en la 
brancxaro araneoj enormaj kaj hidaj, kaj li tremis malgraux 
sia magia ringo timante, ke ili malkovrus lin. De malantaux 
arbo, li longe gvatis aranean grupon, kaj poste en la arbara 
silento kaj senmovo li konstatis, ke tiuj hororaj kreitacxoj 
parolis kune. Iliaj vocxoj knaris kaj fajfis, sed li povis 
kompreni multajn iliajn parolojn. Ili parolis pri la gnomoj! 


— Temis pri barakta batal', sed valoris la penon, — diris unu. 

— Ili ja havas tre acxajn dikajn hauxtojn, kompreneble, sed 



mi certas, ke ene estas bona suk'. 

— Jesja, ili nutros nin bone bone, post kiam ili pendos longe 
longe, — diris alia. 

— Ne pendigu ilin tro longdauxre, — diris tria araneo. — lli 
ne estas tiom grasaj, kiom oni preferus. Ili ne provizis sin 
suficxe lastatempe, laux mi. 

— Bucxu ilin, mi diras, — siblis kvara. — Masakru ilin nun kaj 
pendigu ilin mortintaj longtempe. 

— Mi vetas, ke ili jam de longe longe estas mortintaj, — diris 
la unua. 

— Mortintaj ili ne estas. Mi )us vidis unu el ili tordigxi. Tiu 
jxus vekigxis, mi supozas, post longa bela dorm'. Mi montros 
gxin al vi. 

Tiam unu el la grasaj araneoj kuris laux sxnuro gxis gxi venis 
al dekduopo da faskoj pendantaj en vico de alta brancxo. 
Bilbo hororis, cxar li nun rimarkis ilin pendoli en la ombroj, 
kaj vidis gnoman piedon montrigxi el faskofundo, kaj foje 
ankaux nazpinton, barberon aux kapucxon. 

La araneo nun venis al la plej dika fasko ("Mi konjektas, ke 
temas pri la kompatinda Bomburo", — pensis Bilbo.) kaj 
mordis feroce la elstaran nazon. Auxdigxis sufokita huo en la 
sako, kaj piedfingro tuj supreniris kaj tre forte kaj precize 
batis la araneon. Bomburo evidente ankoraux batalemis. 
Tiam auxdigxis bruo kvazaux de malsxvelinta pilko, kaj la 
furioza araneo falis de sur la brancxo, kaj nur gxustatempe 
tenis sin proprafadene. La aliaj ridis. 


— Vi tute pravas. La viand' vivas kaj piedbatemas! 



— Mi ja cxesigos tion! — siblis la kolera araneo, kiu regrimpis 
al sia brancxo. 

Bilbo vidis, ke venis momento por agi. Li ne povis atingi la 
bestojn, kaj li ne havis pafilon. Sed li rimarkis, ke cxirkauxe 
kusxis multe da sxtonoj en tiu loko, kiu estis malgranda seka 
prarivero. Bilbo estis spertulo pri sxtonjxetado, kaj li bezonis 
malmulte da tempo portrovi belan, glatan ovforman 
sxtonon, kiu komforte kusxis en lia mano. Kiam li estis 
knabo, li ekzercis sin pri sxtonjxetado, gxis kiam kunikloj, 
sciuroj kaj ecx birdoj tuj evitis lin kiam ili vidis lin klinigxi 
teren. Kaj kiel plenkreskulo, li ofte distris sin per jxetringoj, 
sagetoj, bastoncela pafado, globludo, kegloj kaj aliaj 
trankvilaj jxetludoj; kaj cetere li scipovis multajn aferojn 
krom blovi fumoringojn, starigi enigmojn kaj kuiri, kiujn mi 
ne jam rakontis pro tempomanko. Kaj ni ne disponas la 
tempon nun. Dum li elektis sxtonojn, la araneo atingis 
Bomburon, kaj post nelonge li estus mortinta. Tiumomente 
Bilbo jxetis. La sxtono trafis la araneon cxe la kapo kun kava 
klako, kaj gxi sinkis senspire de I' arbo, alterigxante kun 
sxmaco, dum gxiaj kruroj ruligxis en bulon. 

La sekva sxtono vipis tra granda araneajxo trancxante 
gxiajn fadenojn faligante la araneon, kiu sidis tie en la 
mezo; kaj kun plauxda frap' tiu tuj pereis. Tiam okazis 
granda tumulto en la aranea nesto, kaj ili forgesis la 
gnomojn dum momento, kiel oni povasfacile imagi. Ili ne 
vidis Bilbon, sed ili povis diveni la direkton de la 
sxtonfetado. Fulmorapide, ili alkuris la hobiton svingante kaj 
disjxetante siajn longajn fadenojn cxiudirekten, gxis la aero 
sxajnis sxpinita de sxnuraj kaptiloj. 

Tamen Bilbo rapide kasxis sin en alia loko. La ideo venis al li, 
ke li povos konduki ilin malproksimen de la gnomoj, 
samtempe ekscitante, incitante kaj kolerigante ilin. Kiam 
kvindekopo da araneoj atingis la lokon, kie li antauxe estis, li 



jxetis pliajn sxtonojn al tiuj kaj al aliaj, kiuj haltis nnalantaux 
ili, kaj li dancis inter la arboj kantante por turmenti ilin, 
igante, ke ili sekvu lin kaj ankaux auxdigante sian vocxon al 
la gnomoj. 

Jen lia kanto: 

Araneo grasa, enarbeda sxpin'! 

Araneo grasa ne rimarkas min! 

Aterkopo, Aterkop'! 

Venis jam la tempo — hop! 

CXesu sxpini kaj sercxadu min! 

Olda Tomnodio[4], grasa cxe talio, 

Olda Tomnodio, ne ekvidas min! 

Aterkopo, Aterkop'! 

Suben saltu, suben — hop! 

En la arbo vi ne kaptos min! 

GXi estis ne tre lirika, eble, sed vi devas memori ke li devis 
inventi gxin improvize en malfacila momento. GXi funkciis 
laux lia celo cxiuokaze. Dum li kantis, li jxetis pliajn sxtonojn 
kaj stamfis. Preskaux cxiuj araneoj de tiu loko postcxasis lin, 
kelkaj saltis de arboj, aliaj kuris laux la brancxoj, svingis sin 
de arbo al arbo, aux sxpinis novajn sxnurojn trans la 
mallumajn spacojn. Ili celis lian bruadon pli rapide ol li 
taksis. Ili estis timige furiozaj. Krom la sxtonoj neniu araneo 
sxatis, ke oni nomu gxin Aterkopo, kaj kompreneble 
Tomnodio estas por cxiu ofenda. 

Denove Bilbo hastis al nova loko, sed nun pluraj araneoj 
kuris al diversaj lokoj en la senarbejo, kie ili logxis, kaj 
sxpinadis retojn en la spacoj inter la trunkoj. La hobito 
baldaux kaptigxus en densa cxirkauxanta barilo 
— almenaux tio estis la plano de la araneoj. Bilbo staris 
meze de cxasantaj kaj sxpinantaj insektoj, kuragxigis sin kaj 
komencis novan kanton: 


Lola Lob kaj fola Kob sxpinas por kateni min. Mi pli frando ol 
viando, sed ne eblas veni min! 

Mi lauxvola musx' petola; grasaj vi kaj lolaj. Ne kapablas 
kapti min araneajxoj folaj. 

Kaj tiam li turnis sin kaj trovis, ke araneajxo jam sxtopis la 
lastan trapasejon inter du altaj arboj — sed felicxe gxi ne 
estisfortika araneajxo, kaj gxi estisfarita de nurgrandaj 
aranefadenoj duoble teksitaj, haste sxpinitaj tien kaj reen 
inter du trunkoj. Rapide li eligis sian etan glavon. Li dishakis 
la fadenojn kaj eliris kantante. 

La araneoj rimarkis la glavon, kvankam mi dubas, ke ili 
divenis gxian naturon, kaj cxiuj senhezite postkuris la 
hobiton sur la grundo kaj inter la brancxoj, svingante siajn 
felajn krurojn, klakigante siajn pincxilojn kaj sxpinilojn, 
elsxovante siajn okulojn kaj sxauxmante pro kolero. Ili sekvis 
lin en la arbaron, gxis Bilbo iris tiel longe kiel li kuragxis. 
Tiam pli silente ol muso li sxtele retrovenis. 

Li konsciis, ke li disponis treege malmulte da tempo antaux 
ol la araneoj revenos trompitaj al la arboj, kie pendis la 
gnomoj. Dume, li devis savi tiujn. Lia plej malfacila tasko 
estis atingi la longan brancxon, kie la faskoj svingigxis. Mi 
supozas, ke li ne sukcesus, se araneo ne forlasus hazarde 
pendolantan sxnuron, kaj pere de tiu, kvankam gxi gluigxis 
al lia mano kaj dolorigis lin, li baraktis supren — sed nur por 
renkonti maljunan araneon malrapidan kaj malican kun 
vasta grasa korpo, kiu restis porgardi la kaptitojn, kiujn gxi 
ade pincxis por jugxi, kiu estis la plej suka mangxopeco. GXi 
esperis komenci la festenon dum la aliaj forestis, sed sinjoro 
Baginzo ne deziris prokrasti kaj antaux ol la araneo sciis kio 
okazis, gxi sentis lian pikon, kaj ruligxis de sur la brancxo 
mortinte. 



La sekva tasko de Bilbo estis liberigi gnomon. Kion fari? Se li 
trancxus la sxnuron, sur kiu iu pendis, la mizera gnomo 
plauxdus teren post longa falo. Fingropinte grimpante laux 
la brancxo (kio sxancelis kaj dancigis la kompatindajn 
gnomojn kiel maturajn fruktojn), li fine atingis la unuan 
faskon. 

“Filio, aux Kilio, — li pensis laux la blua kapucxpinto, kiu 
vidigxis cxe la supro. — Versxajne Filio”, li pensis laux la 
longa nazo elstaranta tra la sxpinitaj fadenoj. Li sukcesis 
klinigxi por fortrancxi la plimulton de la fortaj gluaj trikajxoj 
kiuj ligis lin, kaj post piedbato kaj forta barakto, Filio 
plejparte eliris. Mi konfesas, ke Bilbo poste ridis, vidante lin 
rigide etendi siajn brakojn kaj krurojn, dum li dancis kun la 
aranea sxnuro sub siaj brakoj, kiel unu el tiuj ludiloj kun 
balancisto sur strecxita sxnureto. 

lumaniere Filio atingis la brancxon, kaj klopodis helpi la 
hobiton, kvankam li sentis sin nauxzita pro la aranea veneno 
kaj la longa tranokta pendado en strikte volvita sxpinajxo 
kun nura naztruo porspiri. Li bezonistre longan tempon por 
eligi tiun sxtofacxon de siaj okuloj kaj brovo, kaj rilate sian 
barbon, li devis fortondi la plimulton. Nu fine, kunlaborante 
ili komencis hisi la unuan gnomon supren, kaj tiam la sekvan 
por liberigi ilin pertrancxe. Neniu fartis pli bone ol Filio, kaj 
kelkaj fartis tre malbone. luj apenaux povis spiri (oni 
konstatas tamen, ke foje utilas longaj nazoj), kaj aliaj pli 
suferis pro venenigxo. 

Tiel ili liberigis Kilion, Bifuron, Bofuron, Dorion kaj Norion. La 
kompatinda Bomburo estis tiel laca, — li estis la plej grasa, 
kaj estis konstante pincxata kaj pikata, — ke li simple 
ruligxis de sur la brancxo kaj plauxdis teren, bonsxance sur 
foliaron, kaj tie kusxigxis. Sed restis ankoraux kvin gnomoj 
pendantaj de la brancxofino, kiam la araneoj ekrevenis pli 
koleraj ol antauxe. 



Bilbo tuj aliris la trunkon de kie forkigxis la brancxo, kaj 
haltigis tiujn, kiuj suprengrimpis. Li jam eligis sian ringon, 
kiam li liberigis Filion, kaj forgesis remeti gxin, kaj nun ili 
komencis sibli: 

— Nun ni vidas vin, fia eta kreitacxo! Ni mangxos vin kaj 
pendigos viajn ostojn kaj hauxton de sur arbo. Ahx! Li havas 
pikilon, cxu? Nu, estas egale cxar ni kaptos lin, kaj pendigos 
lin per la piedoj supren por unu-du tagoj. 

Dume la aliaj gnomoj okupigxis pri la restantaj kaptitoj, 
forhakante la fadenojn per siaj trancxiloj. Ili baldaux cxiuj 
liberigxis, kvankam neniu certis, kio okazus post tiam. La 
araneoj kaptis ilin suficxe facile la pasintan vesperon, sed 
tiam ili estis ne avertitaj kaj en la mallumo. CXi-foje sxajnis, 
ke okazos terura batalo. 

Subite Bilbo rimarkis, ke surtere kelkaj araneoj cxirkauxis la 
maljunan Bomburon, religis kaj estis fortrenontaj lin. Li kriis, 
kaj hakis la araneojn antaux si. Ili rapide cedis la vojon, kaj li 
grimpis kaj glitis malsupren porfali meze de la surgrunda 
grupo. La pikoj de lia glaveto estis por ili io noveca. GXi 
impetis tien kaj reen! GXi brilis kun ravita gxuo, kiam li 
ponardis ilin. Sesopo da ili estis mortigitaj antaux ol la aliaj 
retiris sin kaj lasis Bomburon al Bilbo. 

— Subiru, subiru! — li vokis al la gnomoj sur la brancxo. 

— Ne restu tie supre por enretigxi! — CXar li vidis araneojn 
svarmi supre de la cxirkauxaj arboj kaj rampi laux la 
brancxoj super la kapoj de I' gnomoj. 

Ili do baraktis malsupren, saltante aux falante en stakon da 
dek unu gnomoj, el kiuj la plimulto estis malekvilibraj kaj tro 
trememaj por marsxi pluen.Jen dekduopo, inkluzive ankaux 
de la kompatinda maljuna Bomburo apogita sur sia kuzo 
Bifuro kaj sia frato Bofuro, kaj Bilbo, kiu dancante 



cxiudirekten svingis sian Pikon, dum centoj da koleraj 
araneoj spektis ilin de cxirkauxe kaj supre. La situacio 
sxajnis senespera. 

Tiam la batalo ekis. Kelkaj gnomoj havis trancxilojn, aliaj 
havis bastonojn, cxiuj povis havigi al si sxtonojn, kaj Bilbo 
tenis sian elfan ponardon. Foje kaj refoje la araneoj estis 
forbatitaj kaj multaj mortigitaj. Sed tio ne povis longe 
dauxri. Bilbo estis preskaux eicxerpita, kaj nur kvar gnomoj 
kapablis stari firme. Ili baldaux englutigxus kiel lacaj 
musxoj. La araneoj jam komencis resxpini siajn retojn 
cxirkaux ili de arbo al arbo. 

Fine Bilbo havis nur lastan planon, kaj li devis rakonti al la 
gnomoj la sekreton pri sia ringo. Li iom bedauxris tion, sed 
ne estis alternativo. 

— Mi malaperos, — li diris. — Mi forlogos la araneojn de vi, 
se mi povos, kaj vi devos resti kune kaj iri kontrauxdirekten. 
Tien maldekstren. Jen pli malpli la lasta loko, kie ni vidis la 
elfajn fajrojn. 

Estis malfacile konvinki ilin, cxar ili estis ankoraux konfuzitaj 
kaj ankoraux vertigxis pro bastonbatado kaj sxtonjxetado, 
sed fine Bilbo sentis, ke li ne plu povos atendi — la araneoj 
ade fermis sian cirklon cxirkaux ili. Li tuj surfingrigis la 
ringon, kaj je la surprizo de I' gnomoj, li malaperis. 

Baldaux revenis la kanto pri “Lola Lob” kaj “Aterkopo” de la 
foraj arboj dekstre. Tio multe konsternis la araneojn. Ili 
cxesis antauxeniri, kaj kelkaj iris al la vocxo. 'Aterkopo” tiel 
kolerigis ilin, ke ili farigxis senspritaj. Tiam Balino, kiu pli 
bone komprenis la planon de Bilbo ol la aliaj, komencis 
atakon. La gnomoj kunpremigxis en nodon, lancxis pluvegon 
da sxtonoj, pelis la araneojn je la maldekstro kaj eliris el la 



cirklo. Longe malantaux ili la kriado kaj kantado subite 
cxesis. 

Esperante ke Bilbo ne kaptigxis, la gnomoj dauxrigis pluen. 
Sed ne suficxe rapide. Ili estis lacaj kaj malsanaj, kaj ili ne 
povis iri pli rapide cxar ili lamis kaj sxanceligxis, kvankam 
multaj araneoj venis tre proksime malantaux ili. Foje ili 
turnis sin kaj batalis kontraux la bestoj kiuj preterpasis ilin, 
kaj kelkaj araneoj jam atakis ilin de la superaj arboj, jxetante 
longajn fadenojn. 

La situacio denove igxis fiaska, kiam subite Bilbo reaperis 
kaj sturmis la surprizitajn araneojn de neatendita flanko. 

— Plueniru! Antauxen! — li kriis. — Mi okupigxos pri la 
pikado! 

Kaj tiel li okupigxis. Li saltis tien kaj reen, hakante 
araneajxojn, trancxante krurojn, ponardante grasajn 
korpojn, kiam ili tro proksimigxis. La araneoj sxvelis pro 
kolero, sxprucis kaj sxauxmis, siblante terurajn malbenojn, 
cxar ili komencis timi por siaj vivoj la Pikon, kaj ili 
malkuragxis proksimigxi al gxi, precipe kiam gxi revenis. Do 
malgraux iliaj blasfemoj, ilia predo foriris malrapide sed iom 
post iom pli malproksimen. La terura cxasado sxajnis dauxri 
horojn. Sed finfine, kiam Bilbo pensis ke li ne plu povus levi 
la manon por plia frapo, la araneoj subite rezignis kaj cxesis 
persekuti lin, revenante senespere al sia malluma nesto. 

Tiam la gnomoj rimarkis, ke ili venis al rando de I' senarbeja 
cirklo, kie ili vidis la elfajn fajrojn. Ili ne povis scii, cxu temis 
pri loko, kiun ili vidis la pasintan vesperon. Sed sxajnis resti 
tie ia sorcxado, kiun la araneoj ne sxatis. Cetere la lumo cxi 
tie estis pli verda, kaj la brancxoj estis malpli dikaj kaj 
minacaj, kaj ili profitis la okazon ripozi kaj spiri. 



Ili kusxis longe, snufante kaj anhelante. Sed ili tuj komencis 
starigi demandojn. Ili volis detalan klarigon pri lia kapablo 
subite malaperi, kaj ili tiel interesigxis pri la trovo de 1' ringo, 
ke ili forgesis sian aktualan embarason. Balino insistis pri la 
rakonto pri Golumo, kun cxiuj enigmoj rediritaj kaj la ringo 
rakontita en gxia gxusta loko. Sed poste la lumo velkis, kaj 
ili starigis aliajn demandojn. Kie ili estis, kaj kie estis ilia 
vojo, cxu restis mangxajxoj kaj kion ili faru poste? Ili ade 
demandis pri tio, kaj iii sxajnis cxiam atendi respondon de la 
kompatinda eta Bilbo. Tiel oni rajtas konkludi, ke ili multe 
sxangxis siajn opiniojn pri sinjoro Baginzo kaj komencis 
respekti lin profunde (kiel Gandalfo jam prognozis). Fakte ili 
atendis, ke li sxpinu grandiozan planon por eligi ilin de tiu 
situacio, kaj ili ne simple grumblis. Ili ja sciis, ke ili estus 
cxiuj mortintaj, se la hobito ne intervenus. Kaj ili dankis lin 
refoje. Kelkaj ecx starigxis kaj riverencis gxistere antaux li, 
kvankam ili falis pro la fortostrecxo kaj longe ne povis restari 
sur siaj kruroj. La vero pri liaj malaperoj ne malaltigis ilian 
estimon pri Bilbo, cxar ili vidis, ke li havis spriton, 
bonsxancon kaj magian ringon, kaj tiuj ja estas valoraj 
posedajxoj. Ili efektive tiel lauxdis lin, ke Bilbo komencis 
kredi, ke li eble ja estis kuragxema aventuristo, kvankam li 
sentus sin multe pli kuragxa, se li havus iom da mangxajxo. 

Sed restis absolute neniom. Kaj neniu suficxe bone statis por 
iri sercxi ion, aux trovi la perditan vojon. La perdita vojo! 
Neniu alia ideo venis en la laca kapo de Bilbo. Li sidis kaj 
fikse rigardis la senfinajn arbojn, kaj baldaux ili cxiuj denove 
silentigxis. CXiuj krom Balino. Longe post kiam la aliaj cxesis 
paroli kaj fermis siajn okulojn, li dauxre grumblis kaj ridis al 
si. 

— Golumo! Mi estu benita! Tiel li povis sxtele preterpasi min 
cxu? Nun mi scias! Rampis tre atente kaj silente, cxu vere, 
sinjoro Baginzo? Butonoj sur la sojlo! Bona maljuna Bilbo... 



Bilbo... Bilbo... bo... bo... bo... — kaj li ekdormis, kaj dum 
longa tempo la arbaro estis absolute silenta. 

Subite Dvalino malfermis unu okulon kaj cxirkauxrigardis 
ilin. 

— Kie estas Torino? — li demandis. 

Tio estis terura sxoko. Kompreneble ili estis dektriopo, dek 
du gnomoj plus hobito. Kie estas Torino? Ili demandis sin, kiu 
misa sorto okazis al li kaj cxu li malaperis pro magio aux 
malicaj monstroj, kaj tremis dum ili kusxis perditaj en la 
arbaro. Ili ekdormis denove unu post la alia por songxi 
malkomforte pri teruraj kosxmaroj, dum la vespero igxis 
nigra nokto. Kaj tie ni devas lasi ilin, por momento, tro 
malsanaj kaj malviglaj porestabli vacxon, aux por lauxvice 
servi kiel gvatantoj. 

Torino kaptigxis pli rapide ol ili. Vi memoras, ke Bilbo 
ekdormis kiam li entrudigxis la lumrondon? Sekvafoje la 
unua enpasxis Torino, kaj kiam la lumoj estingigxis li falis 
kiel ensorcxita sxtono. La bruado de la perditaj gnomoj en la 
nokto, iliaj krioj dum la araneoj kaptis kaj ligis ilin, kaj la 
frakasado de I' batalo de 1' venonta tago simple preterglitis 
lin. Dume la arbaraj elfoj venis, ligis kaj forportis lin. 

La festenantoj estis arbaraj elfoj, kompreneble. Ili ne estis 
malica popolo. Ilia sola peko estis, ke ili malfidis fremdulojn. 
Kvankam ili posedis fortan magion, ecx dum tiuj tagoj ili 
estis tre singardaj. Ili malsimilis al la Altaj Elfoj de Okcidento, 
kaj estis pli dangxeraj kaj malpli sagxaj. CXar la plimulto 
(kun siaj disigitaj parencoj en la montoj kaj montetoj) venis 
de la antikvaj triboj, kiuj neniam vojagxis al Felando de 
Okcidento. La Helaj Elfoj, Profundajxaj Elfoj kaj Maraj Elfoj 
iris tien kaj vivis tie dum epokoj, farigxante pli belaj, sagxaj 
kaj pli kleraj, inventante magion kaj lertajn metodojn por 



fabriki belajn kaj mirindajn ajxojn, antaux ol ili revenis al la 
Vasta Mondo. En la Vasta Mondo la arbaraj elfoj restadis en 
la krepusko de niaj Suno kaj Luno, sed iii plej adoris la 
stelojn kaj vagis en la grandaj arbaroj, kiuj kreskis alte en 
landoj nun perditaj. Ili logxis plejofte en arbaraj randoj, el 
kiuj ili iris cxasi kaj rajdi aux vadis trans la malfermajn 
ebenejojn sub la lunlumo aux stellumo; kaj post kiam la 
homoj venis, ili pli preferis la krepuskon kaj vesperigxan 
lumon. Sed ili ankoraux estis elfoj, kaj tio signifas Bonan 
Popolon. 

En granda kaverno kelkajn mejlojn for de la orienta limo de 
Mornarbaro, tiuepoke logxis ilia plej potenca regxo. Antaux 
lia sxtona pordego rivero fluis de sur la alta arbaro, kaj 
versxigxis en la marcxojn kusxantajn sur ebenejoj sub la 
arbaraj montoj. Tiu granda kaverno kondukis al multaj aliaj 
malgrandaj kavernoj sur cxiu flanko, plongxis ondolinie 
suben, kaj havis multajn tunelojn kaj largxajn halojn, sed gxi 
estis pli hela kaj komforta ol gnomaj hejmoj, kaj estis nek tiel 
profunda, nek dangxera. Fakte, la regnanoj plimulte vivis kaj 
cxasis en la malferma arbaro, kaj logxis en domoj aux 
kabanoj surtere aux en la brancxoj. La fagoj estis iliaj plej 
sxatataj arboj. La kaverno de la regxo estis lia palaco, lia 
trezorejo kaj fortikajxo por lia popolo kontraux malamikoj. 

GXi estis ankaux kelkarcero por liaj kaptitoj. Do al la kaverno 
ili trenis Torinon, ne tro milde, cxar ili ne amis gnomojn, kaj 
kredis, ke li estis malamiko. Dum praepoko ili militis 
kontraux gento de gnomoj, kiujn ili akuzis pri sxtelo de ilia 
trezoro. Estus tamen lojale konstati, ke la gnomoj asertis 
alian veron, kaj diris ke ili nur prenis tion, kion oni sxuldis al 
ili, cxar la elfregxo negocis, por ke ili prilaboru liajn kradajn 
oron kaj argxenton, kaj poste rifuzis rekompenci ilin. La 
elfregxo nur kulpis pri tio, ke li sxatis amasigi trezoron, 
precipe el argxentaj kaj blankaj juveloj, kaj kvankam lia 
trezorejo estis ricxa, li avide deziris pli-grandigi gxin, cxar li 



ankoraux ne akiris tiom da ricxajxoj kiom la aliaj praaj 
elfregxoj. Lia popolo nek minis nek prilaboris metalojn aux 
juvelojn, kaj ne atentis pri komerco kaj terkultivado. CXiu 
gnomo bone konistiun historion, kvankam la parencoj de 
Torino ne estis implikitaj en la antikva disputo, kiun mi 
priskribas cxi tie. Konsekvence Torino malsxatis, ke ili traktis 
lin tiel, post kiam ili forigis lian ensorcxadon kaj kiam li 
revigligxis. Kaj li obstine decidis, ke neniu paroligos lin pri 
oro aux juveloj. 

La regxo severe rigardis Torinon, kiam oni kondukis tiun al li, 
kaj starigis multajn demandojn. Sed Torino nur diris, ke li 
estis mortanta pro malsato. 

— Kial vi kaj viaj kunuloj provis ataki trifoje mian popolon, 
dum ili festenis? — demandis la regxo. 

— Ni ne atakis ilin, — respondis Torino. — Ni venis peti 
mangxajxojn, cxar ni malsatis. 

— Kie estas viaj kunuloj nun, kaj kion ili faras? 

— Mi ne scias, sed mi supozas, ke iii mortas pro malsato en 
la arbaro. 

— Kion vi faradis en la arbaro? 

— Ni sercxis mangxajxojn kaj trinkajxojn, cxar ni estis 
mortantaj pro malsato. 

— Sed kiucele vi venis en la arbaron? — demandis la regxo 
kolere. Je tio Torino fermis la busxon kaj nenion plu diris. 

— Nu bone! — diris la regxo. — Forportu lin kaj gardu lin, 
gxis li intencos rakonti la veron, ecx se li atendos cent jarojn. 



Tiam la elfoj ligis lin per rimenoj, enkarcerigis lin en unu el la 
plej profundaj keloj kun forta ligna pordo, kaj forlasis lin. Ili 
donis al li multajn mangxajxojn kaj trinkafojn, kvankam ne 
la plej bonajn, cxar arbaraj elfoj ne estas goblenoj kaj pli 
malpli bone kondutas ecx kun siaj plej malbonaj malamikoj 
kiam ili kaptas ilin. La araneoj estis la solaj vivajxoj, kiujn ili 
traktis senkompate. 

Tie en la regxa kelkarcero kusxis kompatinda Torino; unue li 
estis dankema pro la pano, viando kaj akvo, sed poste li 
demandis sin pri siaj malfelicxaj amikoj. Li ne tro longe 
pensis pri ili, sed tiu rakonto apartenas al la venonta 
cxapitro, en kiu komencigxos nova aventuro, kiam la hobito 
denove pruvos, ke li ja estas tre utila. 



9. Elkarcere perbarele 


La tagon post la batalo kontraux la araneoj, Bilbo kaj la 
gnomoj senespere provis lastfoje trovi elirejon antaux ol ili 
mortus pro malsato kaj soifo. lii starigxis kaj post diskuto 
eklamis al vojo, kiun ok el la dektriopo konsideris la plej 
promesa. Sed ili neniam eltrovis, cxu tio estis prava decido. 
La konstanta krepusko de I' arbara tago forvelke noktigxis 
denove, kiam subite cxirkauxis ilin amaso da torcxlumoj 
kvazaux centoj da rugxaj steloj. Arbaraj elfoj elsaltis kun 
pafarkoj kaj lancoj ordonante, ke la gnomoj haltu. 

Neniu intencis batali. Ecx se la gnomoj ne estus tiel lacaj, ke 
ili fakte kontentus kaptigxi, la malgrandaj trancxiloj estis 
iliaj solaj armiloj kaj ne utilus kontraux sagoj de elfoj, kiuj 
povis trafi birdokulon en la mallumo. Do ili simple haltis, 
sidigxis kaj atendis — krom Bilbo, kiu surfingrigis sian 
ringon kaj rapide sxteliris flanken. Kiam la elfoj ligis la 
gnomojn en unu vico kaj nombris ilin, ili ne trovis la hobiton. 

Ili ankaux nek auxdis nek sentis lin kuri post la torcxlumo, 
dum ili kondukis la kaptitojn tra la arbaro. Al cxiu gnomo oni 
vindis la okulojn, sed tio ne sxangxis multon, cxar ecx la 
akraj okuloj de Bilbo ne kapablis vidi la direkton, kaj cetere 
nek li nek la aliaj sciis de kie iii ekiris. Bilbo devis atenti por 
sekvi la torcxojn, cxar la elfoj trotigis la gnomojn kiel eble 
plej rapide, kvankam tiuj estis malsanaj kaj lacaj. La elfa 
regxo evidente estis ordoninta, ke ili hastu. Subite la torfioj 
haltis, kaj la hobito gxustamomente atingis ilin, antaux ol ili 
transiris ponton. Tiu estis la transrivera ponto kondukanta al 
la regxpalaca pordego. Sube la akvo fluis malhele, rapide kaj 
profunde, kaj trans la ponto trovigxis pordego antaux 
kaverna enirejo malsupre de kruta arboplena deklivo. Fagoj 
kreskis tie gxis la rivera bordo, kaj ties piedeskaj radikoj 
trempigxis en la akvo. 



Trans la ponton la elfoj pelis siajn kaptitojn, sed Bilbo hezitis 
malantauxe. Li ne sxatis la aspekton de I' kaverna enirejo, 
kaj li nur gxustamomente decidis ne forlasi siajn amikojn, 
sekvante la pasxojn de I' lastaj elfoj, antaux ol la granda 
regxa pordego fermigxis malantaux ili kun sonora knalo. 

Ene la tuneloj estis lumigitaj de rugxaj torcxoj, kaj la elfaj 
gardistoj kantis marsxante laux la plektitaj vojoj sinuantaj 
kaj ehxantaj. Tio ne aspektis kiel la subtera urbo de 1' 
goblenoj. CXi tie la tuneloj estis malpli grandaj kaj 
profundaj, kaj la aero estisfresxa. En granda halo kun 
kolonoj fositaj el sxtono sidis la elfregxo sur trono el 
skulptita ligno. Sur lia kapo kusxis krono el beroj kaj rugxaj 
folioj, laux lia kutimo dum la auxtuna sezono. Printempe li 
portis kronon el arbaraj floroj. En sia mano li tenis bastonon 
cxizitan el kverko. 

La kaptitoj kondukigxis antaux ii, kaj kvankam li rigardis ilin 
severe li ordonis, ke la gardistoj malligu ilin, cxar ili estis 
cxifonaj kaj lacegaj. 

— lii ne bezonos katenojn cxi tie, — li diris. — Neniu, kiu 
eniras cxi tien, povas eliri tra mia sorcxita pordo. 

Li longe kaj detale ekzamenis la gnomojn pri iliaj aferoj, 
demandante kien ili iris kaj de kie ili venis, sed li ne eligis de 
ili pli da novajxoj ol deTorino. Ili estis malafablaj kaj 
malkontentaj, kaj ecx ne sxajnigis konduti gxentile. 

— Kion ni faris, ho regxo? — diris Balino, kiu el ili estis la plej 
maljuna. — CXu perdigxo en la arbaro, malsato, soifo kaj 
kaptigxo far araneoj estas krimoj? CXu la araneoj estas viaj 
dorlotitaj dombestoj, kaj cxu mortiginte ilin oni agacis vin? 

Tia demando kolerigis la regxon ecx pli ol antauxe, kaj li 
respondis: 



— Estas krimo senpermese marsxi en mia regno. CXu vi 
forgesis, ke vi estis en mia lando, uzante vojon faritan de 
mia popolo? CXu vi ne trifoje persekutis mian popolon en la 
arbaro, kaj incitis la araneojn perviaj tumulto kaj kriado? 
Post la perturboj kauxzitaj de vi mi rajtas scii, kio venigis vin 
cxi tien, kaj se vi ne diros tion al mi nun, mi gardos vin en 
karceroj gxis vi lernos prudenton kaj bonkonduton! 

Tiam li ordonis, ke oni enkarcerigu cxiun gnomon en apartan 
kelon, ke oni nutru ilin per mangxajxoj kaj trinkajxoj, sed ke 
oni ne permesu al ili eliri el la etaj karceroj, gxis almenaux 
unu volonte rakontos al li tion, kion li deziris scii. Sed li ne 
diris al ili, ke Torino jam estas lia kaptito. Tion efektive trovis 
Bilbo. 

Kompatinda sinjoro Baginzo. Li vivis sola en tiu loko dum 
terure longa kaj laciga tempo, cxiam kasxante sin, neniam 
demetante la ringon pro timo, ecx kiam li kasxe kunpremis 
sin en la plej mallumaj kaj neatingeblaj anguloj. Por pasigi la 
tempon, li esploris la elfregxan palacon. La granda pordego 
fermigxis per sorcxado, tamen li sukcesis eliri, se li suficxe 
rapidis. Trupoj da arbaraj elfoj, foje gviditaj de la elfregxo, 
ofte ekskursis por cxasi aux okupigxi pri farendajxoj en la 
arbaro aux pli fore en la orientaj landoj. Se Bilbo aparte lerte 
movigxis, li elglitigxis post ili, kvankam estis dangxere. Pli ol 
unufoje li preskaux kojnigxis inter la pordoklapoj, dum tiuj 
fermigxis kun frakaso post la lasta elfo, Kaj li neniam 
auxdacis marsxi apud la elfoj pro sia ombro — kvankam gxi 
estis tre magra kaj svaga en la torcxlumo — kaj cxar li 
ankaux timis, ke oni akcidente malkovrus lin pro kontakto 
aux SXanceligxo. Kaj kiam li malofte eliris, li ne profitis la 
okazon. Li ne intencis forlasi la gnomojn, kaj li ne vere sciis 
kien iri sen ili. Li ne kapablis postkuri la cxasantajn elfojn 
dum iliaj ekskursoj, kaj li do provistrovi vojojn poreliri el la 
arbaro, dum li vagis triste en la arbaro timante ke li 
perdigxus, gxis kiam venis okazo por reeniri. Li ankaux tre 



malsatis ekstere, cxar li ne sciis cxasi. Tamen en la kavernoj 
li suficxe provizis sin sxtelante el la palacaj proviantejoj aux 
desurtabloj lauxokaze, kiam neniu cxeestis. 

“Mi estas rompsxtelisto kiu ne povas eskapi. Mi devos por 
cxiam prisxteli la saman domon cxiutage, — li pensis. — Jen 
la plej teda epizodo de tiu cxi acxa, gxena, malkomforta 
aventuro! Mi deziras esti en mia hobitotruo, apud mia propra 
fajro sub bela brila lampo!” Li ofte revis sendi helpopetan 
mesagxon al la sorcxisto. Sed tio maleblis, kaj li balclaux 
konstatis ke se ekzistis farinda tasko, restis nur sinjoro 
Baginzo por plenumi gxin tute sole kaj senhelpe. 

Finfine post unu-du semajnoj da sxtelrampado, gvatante kaj 
studante la gardistojn kaj kalkulante siajn sxancojn, li 
sukcesis eltrovi la lokojn de la gnomaj karceroj. Li trovis 
cxiujn el la dekduopo en apartaj lokoj de I' palaco, kaj post 
nelonge li lernis parkere cxiun vojdirekton. Kaj li surprizigxis 
unu tagon lerni de la gardistoj, ke estis gardata plia gnomo 
en aparta profunda loko. Li tuj divenis kompreneble, ke 
temis pri Torino, kaj poste li trovis, ke li pravis. Fine post 
multaj malfacilajxoj li sukcesis trovi la lokon, kiam neniu 
cxeestis, kaj parolis kun la gnomestro. 

Dume Torino estis tro mizerigxinta por koleri pri sia 
misfortuno, kaj estis tiumomente ecx konsideranta rakonti al 
la elfregxo pri siaj trezoro kaj misio — kio montras al vi kiom 
lia spirito ne plu eltenis — kiam li auxdis la vocxeton de 
Bilbo cxe sia sxlosiltruo. Li unue apenaux kredis siajn 
orelojn. Tamen li baldaux decidis, ke li ne trompigxis kaj 
venis al la pordo por diskuti longe kaj flustre kun la hobito 
cxe la alia flanko. 

Tiumaniere Bilbo sukcesis pasigi la sekretan mesagxon de 
Torino al cxiu alia enkarcerigita gnomo, informante, ke ilia 
cxefo Torino ankaux estas tenata proksime, kaj ordonante ke 



neniu rakontu pri la komisio almenaux ne antaux la permeso 
de Torino. Torino entute rekuragxigxis, kiam li auxdis kiel la 
hobito liberigis siajn kunulojn de la araneoj. Kaj li nun 
decidis neniam lasi la elfregxon cxantagxi lin per promesoj 
de trezoroporcioj kontraux liberigo, gxis almenaux oni 
certigos, ke ne plu restos espero por eskapi; aux gxis 
efektive la mirinda sinjoro Baginzo (kiun li komencis tre alte 
taksi) ne plu kapablos trovi lertan planon. 

La aliaj gnomoj konsentis kiam ili ricevis la mesagxon. Ili 
cxiuj opiniis, ke iliaj trezorporcioj (kiujn ili konsideris siaj, 
malgraux la malfacila situacio kaj la nevenkita drako) estus 
perditaj, se la arbaraj elfoj pretendus sian parton. Kaj krome 
ili cxiuj fidis al Bilbo. Jen kion prognozis Gandalfo, 
kompreneble. Kaj eble tio estis lia intenco, kiam li foriris kaj 
forlasis ilin. 

Tamen Bilbo ne sentis sin tiel esperema. Li ne sxatis, ke cxiu 
dependas de li, kaj li revis, ke la sorcxisto revenu. Sed tio 
estis vana: la tuta malluma Mornarbaro disigis Gandalfon de 
la kaptitoj. Li sidigxis kaj ade pensis, gxis lia kapo preskaux 
krevis, sed neniu ideo venis. Nevidiga ringo estis ja valora, 
sed gxi ne utilis por dekkvaropo. Sed kiel vi povas diveni, li 
ja liberigis ilin, kaj jen kiel li faris. 

Unu tagon cxirkauxsnufante kaj vadante, Bilbo malkovris 
interesan informon: la granda pordego ne sole servis kiel 
sola enirejo al la kavernoj. Rivereto fluis sub la plej malsupra 
etagxo de I' palaco kaj aligxis al la arbara rivero en la oriento 
preter la kruta deklivo. CXe la deklivo, kie la subtera rivero 
aperis, trovigxis la akvopordo. Tie sxtona breto venis 
proksime de la rivero, kaj tie oni povis mallevi barokradon en 
la riverfundon por malhelpi eniradon kaj eliradon. Sed la 
barokrado estis ofte malfermita, cxar tra la akvopordo multe 
da trafiko pasis ambauxdirekte. Ene trovigxis malluma kruda 
tunelo, kondukanta al la montokerno. Sed je unu loko, gxi 



pasis sub elfosita kaverno kovrita de granda kverka 
klappordo. Tiu malfermigxis supren al la regxaj keloj. Tie 
stokigxis amasoj da bareloj, cxar la arbaraj elfoj — kaj 
precipe la regxo — tre sxatis vinon, kvankam neniuj vinberoj 
kreskis en tiu regiono. La vino kaj aliaj varoj estis alportataj 
el malproksimo de iliaj sudaj parencoj aux el la vitejoj de 1' 
homoj en foraj landoj. 

Kasxigxinte malantaux unu el la plej ampleksaj bareloj, 

Bilbo malkovris la klappordon kaj ties funkcion, kaj 
kauxrante tie lernis kiel la vino kaj aliaj varoj venis perrivere 
aux veturis surtere de la Longa Lago. SXajnis ke ankorau^ 
prosperis tie la urbo de I' homoj, konstruita sur platformoj 
etenditaj sur la akvon por defendi kontraux cxiuspecaj 
malamikoj kaj antaux cxio la drako de I' Monto. El Lagurbo la 
bareloj estis portataj al la Arbara Rivero. Tie ili estis ligataj 
kiel grandaj flosoj, kaj tiam oni per hokstango aux remilo 
direktis ilin kontrauxflue laux la rivero, aux kelkfoje oni 
sxargxis ilin sur platajn boatojn. 

Kiam la bareloj igxis malplenaj, la elfoj jxetis ilin tra la 
klappordo, malfermis la barokradon kaj la bareloj flosis sur la 
rivero balancigxante, gxis la fluo portis ilin al loko suficxe 
longe for, kie la bordo sxveligxe turnis la riveron, proksime 
de la orienta limo de Mornarbaro. Tie oni kolektis kaj religis 
ilin, reflosigante ilin al Lagurbo, kiu trovigxis en la loko, kie 
la Arbara Rivero enfluis en la Longan Lagon. 

Bilbo longe sidis, kaj pripensis la akvopordon kaj demandis 
sin, cxu liaj kunuloj povus eskapi per tiu elirejo. Kaj fine li 
komencis skizi auxdacan planon. 

Oni jam donis al la kaptitoj iliajn vespermangxojn. La 
gardistoj malrapide formarsxis laux la tuneloj, forprenante 
cxiun torcxon kaj lasante nur profundan mallumon. Tiam 



Bilbo auxdis la cxefserviston de 1' regxo deziri al la 
cxefgardisto bonan vesperon. 

— Nun akompanu min, — li diris, — kaj gustumu la novan 
vinon, kiu jxus alvenis. Mi multe sxvitos cxi-vespere por 
forigi la malplenajn ujojn el la keloj. Ni do unue trinku iom 
por helpi la laboron. 

— Konsentite, — ridis la cxefgardisto. — Mi gustumos kun vi 
kaj kontrolos, cxu gxi tauxgas por la regxa mangxotablo. Ni 
festenos cxi-vespere, kaj ne estus dece suprensendi 
neindajn varojn! 

Auxdinte tion Bilbo alarmigxis, cxar li konstatis, ke jam venis 
oportunajxo kaj li disponas nur unu sxancon por provi sian 
auxdacan planon. Li sekvis la du elfojn, gxis ili eniris 
malgrandan kelon kaj sidigxis cxe tablo, sur kiun oni jam 
metis du trinkpotojn. Ili baldaux komencis trinki kaj ridi gaje. 
Tiam Bilbo spertis eksterordinaran bonsxancon. Normale oni 
bezonastre potencan vinon pordormigi elfon, sed cxi-foje ili 
versxajne gxuis la ebriigan viton de 1' famaj gxardenoj de 
Dorvinio. Tion oni ne normale celis por simplaj soldatoj aux 
servistoj sed unike por regxaj bankedoj, kaj egale gxi 
tauxgis nur por kaliketoj kaj ne por la grandaj trinkpotoj de I' 
cxefservisto. 

La cxefgardisto komencis klini sian kapon, kaj tiam li 
kusxigis gxin sur la tablon kaj ekdormis. La cxefservisto ade 
parolis kaj ridis al si sen rimarki tion, sed baldaux ankaux lia 
kapo klinigxis al la tablo, kaj li ekdormis kaj ronkis apud sia 
amiko. Tiam la hobito sxtele eniris. Post nelonge la 
cxefgardisto ne plu havis siajn sxlosilojn, kaj Bilbo forkuris 
kiel eble plej rapide tra la tuneloj al la kelkarceroj. La 
sxlosilaro multe pezis en liaj brakoj, lia koro pulsis, kaj li 
tremis pro timo malgraux sia ringo, cxar li ne povis malhelpi 
la tintan bruadon de I' sxlosiloj. 



Li unue malfermis la pordon de Balino, kaj refermis gxin 
atente tuj kiam la gnomo eliris. Balino tute surprizigxis, kiel 
oni povas imagi, sed li estis kontenta cxar li malamis sian 
tedan etan sxtonan kelon, kaj deziris halti porstarigi 
detalajn demandojn pri la planoj de Bilbo. 

— Ne suficxas tempo nun! — diris la hobito. — Vi devas 
sekvi min! Ni cxiuj devas resti kune, kaj ne riski disigon. 

CXiu devas eskapi aux neniu. Jen nia lasta sxanco. Se oni 
trovus nin, cxielo nur scias, kien la regxo metus vin la 
sekvan fojon, kaj oni nepre katenus viajn manojn kaj 
piedojn! Do ne sagxumu, jen bravulo! 

Tiam li pluiris de pordo al pordo, gxis lia sekvantaro kreskis 
al dekduopo, el kiu neniu vere estis tre movlerta pro la 
mallumo kaj la longa enkarcerigado. La koro de Bilbo batis 
ecx pli arde, kiam foje unu stumblis kontraux la alian, aux 
gruntis aux susuris en la mallumo. “Estu malbenita tiu 
gnoma bruacxo!'' — li diris al si. Sed cxio iris glate, kaj ili ne 
renkontis gardistojn. Fakte tiuvespere okazis granda 
auxtuna festeno en la arbaro kaj supre en la haloj. Preskaux 
la tuta regnanaro okupigxis pri festado. 

Post multaj fusxoj kaj faloj ili venis al la kelkarcero de Torino 
tre sube en profunda loko, sed felicxe ne tro fore de la keloj. 

— Kia bravajxo! — diris Torino, kiam Bilbo flustris, ke tiu eliru 
kaj renkontu siajn amikojn. — Gandalfo prave parolis, kiel 
kutimei Vi ja lertas kiel rompsxtelisto, sxajne, kiam venas la 
momento. Mi certas, ke ni cxiuj estos je via servo por cxiam, 
sen pripensi kio okazos poste. Sed kio okazos nun? 

Bilbo sciis, ke venis la momento rakonti sian planon kiel eble 
plej klare. Sed li ne certis, cxu la gnomoj sxatus gxin. Kaj liaj 
duboj realigxis, cxar ili entute malkonsentis grumblante 
lauxtvocxe malgraux sia dangxera situacio. 



— Ni kontuzigxos kaj dispecigxos kaj nepre dronos! — ili 
murmuris. — Ni kredis, ke vi havis inteligentan planon, kiam 
vi sukcesis havigi al vi la sxlosilojn. Sed jen efektive freneza 
ideo! 

— Nu bone! — diris Bilbo deprimite kaj ankaux agacite. 

— Revenu al viaj belaj karceroj. Mi refermos la pordojn, kaj vi 
restos tie komforte kaj pripensos pli tauxgan planon. Sed mi 
dubas, ke mi retrovos denove tiujn cxi sxlosilojn, se fakte mi 
ankoraux intencos reprovi denove. 

Tio timigis ilin, kaj ili kvietigxis. Fine estis evidente, ke ili 
devis sekvi la proponon de Bilbo, cxar ili nepre ne povus 
trovi elirejon al la supraj haloj aux eliri baraktante tra la 
sorcxe fermita pordego. Kaj ne valoris la penon grumbli en la 
tuneloj gxis oni rekaptos ilin. Do sekvante la hobiton, ili 
rampis al la plej malsupraj keloj. Ili pasis la pordon, kie 
kontente ronkadis la cxefgardisto kaj la cxefservisto kun 
ridetoj sur siaj vizagxoj. La Dorvinia vino songxigis ilin 
profunde kaj agrable. Sed la cxefgardisto mienos malsimile 
la venontan tagon, kvankam Bilbo, antaux pluiri, sxtele 
eniris kaj bonkore remetis la sxlosilojn sur lian zonon. 

'Tio helpos lin iomete pri lia morgauxa embaraso, — al si 
diris sinjoro Baginzo. — Li ne estis malbona ulo kaj lojale 
traktis la kaptitojn. Tio ankaux starigos enigmon por ili. lii 
kredos, ke necesis potenca sorcxado portrapasi tiujn 
fermitajn pordojn kaj malaperi. Malaperi! Jes, ni devos hasti, 
se tio realigxos!'' 

Oni postlasis Balinon porgvati la gardiston kaj la serviston, 
ordonante, ke li alarmu la aliajn se tiuj vekigxus. La aliaj iris 
al la proksima kelo, kie trovigxis la klappordo. Ili ne devis 
malsxpari tempon. Post nelonge Bilbo konsciis, ke kelkaj 
elfoj devis veni malsupren por helpi la cxefserviston sxovi la 
malplenajn barelojn tra la pordoj en la rivereton. La bareloj 



jam staris lauxvice falopretaj meze de la planko. Kelkaj el ili 
estis vinbareloj, kaj tiuj ne tauxgis cxar oni ne povus 
malfermi iliajn kovrilojn senbrue, kaj ankaux oni ne povus 
refermi ilin sekure. Sed apud tiuj, pluraj pli tauxge servis por 
alporti buteron, pomojn kaj diversajn varojn al la regxa 
palaco. 

Ili baldaux trovis dek tri barelojn, suficxe grandaj por porti 
unu gnomon. Fakte, kelkaj estis tro vastaj, kaj engrimpinte la 
gnomoj timis pro sxanceligxo kaj balancigxo dum la vojagxo, 
kvankam Bilbo klopodis trovi pajlon kaj sxtofon porenpaki 
ilin tiel komforte, kiel li rapide povis. Fine dek du gnomoj 
estis stivitaj. Torino kauxzis multe da malfacilajxoj, 
tordigxante kaj turnigxante en sia kuvo, kiel granda hundo 
en malgranda hundejo, dum Balino venante lastavice 
pedantis pri aerotruoj pretendante ke li sufokigxis, ecx 
antaux ol lia kovrilo estis fermita. Bilbo strecxe provis sxtopi 
la fendojn, kiuj trovigxis sur la barelaj flankoj, kaj fiksis la 
kovrilojn kiel eble plej sekure. Kaj nun li restis denove sola, 
kurante tien kaj reen finpretigante la pakadon kaj esperante 
neoptimisme, ke li suficxe faris por sukcesigi sian planon. 

Kaj lia preparado gxustatempis. Unu-du minutojn post kiam 
la kovrilo de Balino fermigxis, venis vocxa bruado kaj luma 
flagrado. Aro da elfoj venis ridante kaj parolante en la kelon 
kantante kanterojn. Ili jxus forlasis grandan gajan festenon 
en unu el la haloj, kaj intencis retroiri kiel eble plej rapide. 

— Kien forvagis la maljuna Galiono, la cxefservisto? — diris 
unu. — Mi ne vidis lin cxe la bankeda tablo cxi-vespere. Li 
devas posteni nun por montri al ni la farendajn taskojn. 

— Mi malkontentos, se tiu maldiligenta oldulo malfruos, 

— diris alia. — Mi ne deziras malsxpari tempon cxi-sube, 
dum la kantoj kantigxas! 



— Ha ha! — iu kriis. — Jen tiu langvora fripono kun la kapo 
en trinkpoto! Li arangxis privatan festenon kun sia amiko 
kapitano. 

— SXancelu lin! Veku lin! — kriis la aliaj senpacience. 
Galiono ne sxatis vekigxi pro sxancelado kaj ne toleris 
mokadon. 

— Vi estas cxiuj malfruaj, — li grumblis, — mi atendis longe 
cxi-sube, dum vi trinkis kaj festenis, forgesinte viajn taskojn. 
Ne estas surprize, ke mi ekdormis pro lacigxo! 

— Ne estas surprize, — ili diris, — kiam la klarigo staras pli 
gxuste antaux vi en trinkpoto! Gustumigu al ni vian 
dormigan vinon antaux nia laboro! Ne necesas veki la 
sxlosiston tie. Li evidente jam fintrinkis sian porcion! 

Ili do trinkis po unu glaso kaj tuj farigxis tre ebriaj. Sed ili ne 
farigxis senspritaj. 

— SXparu nin, Galiono! — kriis iuj. — Vi komencis trinki tre 
frue kaj konfuzis vian menson! Vi pretigis cxi tie plenajn 
barelojn anstataux malplenajn, se oni jugxas ilin lauxpeze! 

— Dauxrigu la laboron! — gruntis la cxefservisto. — Pigruloj 
ne povas pesi precize. Tiuj ja estas la solaj forjxetendaj 
bareloj. Do ek al mia ordono! 

— Nu bone, bone! — ili respondis, rulante la barelojn gxis la 
aperturo. — Estos via kulpo do, se la plenaj butertinoj de I' 
regxo kaj liaj plej bonaj vinoj forsxovigxus en la riveron, por 
ke la laganoj bankedu senpage! 

Ruligxu plu — ruligxu plu, 
ruligxadu laux la tru'! 

Jaj, ruk! Tra la klap! 

Suben ili, plauxda frap'! 



Tiel ili kantis, kiam la unuaj kaj sekvantaj bareloj ruligxis 
gxis la malluma brecxo kaj falis longe malsupren en la fridan 
akvon. Kelkaj bareloj vere estis malplenaj, aliaj estis kuvoj 
entenantaj nete pakitajn gnomojn, sed cxiuj subeniris unu 
post la alia, skuigxante kaj balancigxante, plauxde frapante 
unu la alian, frakasante la akvon, kunpremigxante kontraux 
la tunelajn murojn, koliziante kaj karambolante laux la rivera 
fluo. 

GXuste tiam Bilbo konstatis miskalkulon en sia plano. Vi 
supozeble jam antauxvidis tion kaj priridis lin, sed mi dubas, 
ke vi atingus pli ol duonon de I' plano, se vi anstatauxus lin. 
Kompreneble li ne kasxis sin en sia propra barelo, kaj restis 
neniu por enpaki lin, ecx se tiu disponus tempon! CXi-foje li 
certis, ke li perdus siajn amikojn (el kiuj preskaux cxiuj jam 
malaperis tra 1' klappordo) kaj ke li forlasigxus restante por 
cxiam rompsxtelisto funde de 1' elfaj kavemoj. CXar ecx se li 
tuj eskapus el la supraj pordoj, li neniel povus retrovi la 
gnomojn. Li ne sciis kiel direkti sin al la barela kolektejo. Kaj 
li demandis sin, kio okazus al la aliaj ekstere, cxar li ne havis 
tempon klarigi al la gnomoj pri siaj eltrovoj aux pri siaj 
intencoj, post kiam ili eliros la arbaron. 

Dum tiuj pensoj okupis lian menson, la elfoj ekkantis gaje 
cxirkaux la rivera pordo. Kelkaj jam iris por hisi la sxnurojn, 
levante la barokradon por lasi la barelojn forflosi laux la 
akvofluo. 

Laux malhela flu' rapida 
reen al la land' konita! 

Lasu cxi subterajn rondojn, 
lasu krutajn nordajn montojn, 
kie boskoj malprecizaj 
klinas sin en ombroj grizaj! 

Flosu trans arbara reto 
al la flustro de venteto. 



preter la fragmitoj, junkoj, 
preter marcxaj kanotrunkoj, 
tra la blanka nebulfumo 
sur laget' en noktmallumo! 

Sekvu, kien saltas stelo 
sur deklivo de 1' cxielo; 
celu, kiam taga lumo 
venas al river' kaj humo, 
suden for! Kaj suden for! 

Al sunlumo de 1' auxror', 
al herbejaj kampolimoj, 
kie pasxtas sin bovinoj; 
al gxardenoj surmontetaj, 
kie beroj igxas pretaj 
sub la sun' en taga glor'! 

Suden for! Suden for! 

Laux malhela flu' rapida 
reen al la land' konita! 

Nun la lasta barelo ruligxis gxis la aperturo! Malespere kaj 
elcxerpinte siajn ideojn, la kompatinda eta Bilbo alkrocxigxis 
al gxi kaj forpusxigxis trans la randon. Li falis suben kaj 
enplauxclis la malluman fridan akvon mergigxante malsupre 
de I' barelo. 

Li venis surfacen sputante kaj tenajlante la lignan 
barelfundon kiel rato, sed malgraux cxiuj provoj li ne povis 
grimpi supren. CXiam kiam li provis, la barelo ruligxis kaj 
replongxigis lin. GXi estis malplena kaj flosis kiel korko. Kaj 
kvankam liajn orelojn plenigis akvo, li auxdis la elfan 
kantadon en la superaj keloj. Tiam la klappordo 
klakfermigxis subite, kaj iliaj vocxoj forfadis. Li nun flosis 
sole en tunelo da glacia akvo — tute sole, cxar kunuloj ne 
povas helpi, dum ili estas pakitaj en bareloj. 



Post nelonge aperis griza brilo en la mallumo antaux li. Li 
auxdis la antauxan barokradon knari, dum oni levis gxin, kaj 
li trovigxis en amaso da balancigxantaj kaj bobenantaj 
bareloj, baraktantaj porsubpasi tra la elireja arkajxo kaj 
forflosi laux la fluanta rivero. Li nur bonsxance evitis 
vundigxon pro pusxoj kaj batoj, sed fine la kunpremita 
barelaro disigxis, kaj unu barelo post la alia flosis sub la 
sxtonan arkajxon. Tiam li vidis, ke estus fine neutile rajdi 
supre de sia barelo, ecx se li sukcesus tion fari, cxar ne estis 
spaco — ecx por hobito — inter gxia supro kaj la klinigxanta 
plafono, kie trovigxis la elirejo. 

Ili eliris el la tunelo sub arbaraj brancxoj ambauxborde de la 
rivero. Bilbo demandis sin, kion sentis la gnomoj kaj scivolis, 
6u akvo jam eniris la kuvojn. Kelkaj bareloj flosis apude en la 
mallumo kaj sxajnis sinki pli profunde. Bilbo divenis, ke ene 
de tiuj trovigxis la gnomoj. 

“Mi esperas, ke mi fermis la kovrilojn suficxe strikte!” — li 
pensis, sed post nelonge li tro bezonis zorgi pri si por 
okupigxi pri la gnomoj. Li sukcese gardis sian kapon 
superakve, sed li tremis pro malvarmo, kaj demandis al si 
cxu li mortus se lia bonsxanco ne revenus, kaj cxu li devus 
riski plongxi kaj nagxi gxis la rivera bordo. 

La bonsxanco ja revenis post kelka tempo: la kirligxanta 
akvofluo albordigis kelkajn barelojn je unu loko, kaj tie dum 
suficxe longa tempo ilin blokis iu nevidebla arbradiko. Tiam 
Bilbo profitis la okazon porsurgrimpi sian barelon, dum alia 
firme haltigis gxin. Li rampis supren kiel dronanta rato kaj 
kusxis supre por ekvilibrigi sin kiel eble plej bone. La brizo 
priblovis lin fride sed li preferis gxin al la akvo, kaj li esperis, 
ke li ne defalos, kiam la barelflosado rekomencigxos. 

Baldaux poste la bareloj liberigxis denove, serpentante kaj 
slalomante laux la rivero, sekvante la pli fortan fluon. Tiam 



la vojagxo igxis pli malfacila supre de la barelo, kiel li ja 
antauxtimis, sed li iel ne falis, kvankam li estis terure 
malkomforta. Felicxe, li estis tre malpeza, la barelo estis 
granda kaj ankaux iom da ekvilibriga akvo helpe likis en 
gxin. Tamen la vojagxo similis malfacilan promenon 
senbridan kaj senpiedingan sur poneo, kiu deziris ruligxi 
surtere. 

Tiumaniere sinjoro Baginzo fine alvenis lokon, kie la arboj 
igxis maldikaj ambauxflanke. Inter tiuj li povis vidi palan 
matenigxan cxielon. La malhela rivero subite plilargxigxis, 
kaj tie enfluis en la grandan Arbaran Riveron, kiu hastis de 
la regxpalaca pordego. La malluman suprajxon de I' akvo ne 
plu sxirmis la arbaro, kaj sur gxia glata surfaco dancis kaj 
disigxis nebulaj kaj stelaj reflektoj. Tiam la rapida Arbara 
Rivero balais pluen la barelaron gxis la norda bordo, kie gxi 
eroziis largxan golfon. Tie vidigxis sxtoneta strando sub alta 
bordo limigita je la orienta flanko de kruta roka breto. Sur la 
plagxon albordigxis la plimulto de la bareloj, kvankam kelkaj 
plueniris kaj skuigxis kontraux la sxtonan gxeton. 

Homoj vacxis de sur la bordoj. Ili rapide haltigis kaj 
kunpusxis la barelojn per hokstangoj al la malprofundajxo, 
kaj post kiam ili nombris ilin, ili kunligis ilin persxnuro kaj 
lasis ilin gxismatene. La kompatindaj gnomoj! Bilbo ne tro 
malbone statis nun. Li glitis de sur sia barelo kaj vadis gxis 
la bordo. Li tiam kasxe aliris kelkajn kabanojn, kiuj estis 
videblaj de sur la akvobordo. Li efektive ne plu hezitis sxteli 
mangxon senpermese, se prezentigxis okazo, cxar li devis 
tion fari dum kelka tempo. Kaj li nun sciis, ke malsato estis 
grava afero kaj ne temis pri gxentila interesigxo pri 
frandajxoj en plenproviza mangxosxranko. Li ankaux ekvidis 
fajron inter la arboj, kaj tio allogis lin, cxar liaj vestajxoj estis 
tre malsekaj kaj glacie gluigxis al lia korpo. 



Oni nun ne bezonas rakonti cxion pri tiu nokto, cxar ni 
alvenis la finon de la vojagxo orienten kaj atingis la 
komencigxon de la plej granda aventuro, kaj ni do devos 
hasti. Kompreneble helpe de sia magia ringo li unue sukcese 
sxteliris, sed fine liaj malsekaj piedspuroj kaj flakoj, 
postlasitaj kiam li sidigxis en diversaj lokoj, malkasxigis lin. 
Kaj li ankaux komencis snufi, kaj kiam li klopodis kasxi sin, 
liaj fusxe subpremitaj ternoj auxdigis lin eksplode. Post 
nelonge, cxiu riverborda vilagxano sercxis lin, sed Bilbo 
kasxis sin en la arbaro kun pano, leda vinbotelo kaj 
pastecxo, kiuj ne apartenis al li. Li devis tranokti malseke kaj 
longe for de fajro, sed la botelo komfortigis lin, kaj li 
ekdormis iomete sur seka foliaro, kvankam la jaro 
auxtunigxis kaj la aero igxisfrosta. 

Li revekigxis pro lauxta terno. La mateno jam grizis, kaj gaja 
ekscitigxo auxdigxis de sur la rivera bordo. La riverbordanoj 
fabrikis grandan ligitan floson da bareloj, kaj la elfaj flosistoj 
komencis stiri gxin lauxflue al Lagurbo. Bilbo ternis denove. 
Li ne plu estis malseka, sed sentis sin tre malvarma. Li kuris 
tiel rapide, kiel liaj lamantaj kruroj povis porti lin 
gxisborden, kaj dum la konfuzo li surgrimpis la barelaron 
nerimarkite. Bonsxance la suno ne brilis tiumomente por 
jxeti maloportunan ombron, kaj li felicxe ne ternis dumkelka 
tempo. 

La stangoj plongxis profunde. La elfoj staris en la 
malprofundajxoj sxovante kaj pusxante. La bareloj nun 
kunligitaj krakis kaj knaris. 

— Jen peza sxargxo, — kelkaj grumblis. — Kelkaj sxajne 
flosas tro profunde. Estas certe, ke ili ne estas malplenaj. Se 
ili estus alvenintaj tage, ni nepre estus rigardintaj la 
enhavon. 



— Mankas tempo nun! — diris la flosisto. — Forpusxu la 
boaton! Kaj fine la bareloj forpusxigxis, unue malrapide, gxis 
ili preterpasis la rokan gxeton, kie aliaj elfoj staris por 
forpusxi ilin per longaj stangoj, kaj tiam ili rapidigxis en la 
fortan fluon, kaj forveturis longe laux la rivero gxis la Lago. 

La gnomoj eskapis la regxajn kelkarcerojn kaj trapasis la 
arbaron, sed cxu vivaj aux mortaj ne estis certe. 



10. Varma bonveno 


La tago igxis pli hela kaj varma dum ili flosis pluen. Post 
kelka tempo la rivero cxirkauxis altan teramason cxe la 
maldekstra bordo. La forta fluo plauxdadis kaj ondolekis la 
klifon sub gxia rokoza rando. Subite la klifo malaperis. La 
bordoj malaltigxis. La arbaro finigxis. Tiam Bilbo klare vidis, 
kie ili trovigxis. 

Vastaj landoj etendigxis cxirkaux li sorbante la riveron, kiu 
disigxis en centojn da akvofluoj serpente vagantaj aux 
haltantaj en marcxoj kaj lagetoj cxirkauxitaj de insuloj. Sed 
la centra fluo dauxrigis pluen. Kaj tre malproksime kun sia 
malhela kaj kapeca pinto, duonkasxita de sxirita nebulo 
kauxris la Monto! GXiaj nord-orientaj najbaroj kaj la kadukaj 
landoj kiuj ligis ilin al gxi ne videblis. GXi staris sola 
gvatante la marcxojn gxis la arbaro. La Soleca Monto! Bilbo 
venis de longe for kaj multe aventuris por vidi gxin, kaj nun 
gxia aspekto tute ne placxis al li. 

Dume li auxskultis la parolojn de la flosistoj kaj provis 
kunmeti la informerojn, kiujn ili hazarde diris. Li baldaux 
lernis, ke li estis bonsxanca por alveni lokon de kie la Monto 
videblas, ecx de tiu distanco. La enkarcerigo estis teda kaj li 
nun sentis sin tre malkomforta sen paroli pri la kompatindaj 
gnomoj, kiuj ruligxis sube. Tamen li konstatis, ke ili ja estis 
pli bonsxancaj, ol li antauxe divenis. La elfoj multe parolis 
pri komerco ambauxdirekte de I' akvofluo, pri la densa rivera 
trafiko, cxar la vojoj de la oriento al Mornarbaro malaperis 
aux ne plu uzigxis, kaj ankaux pri la kvereloj inter la laganoj 
kaj la arbaraj elfoj pri rivera konservado kaj borda riparado. 
Tiu regiono sxangxigxis multe depost kiam la gnomoj 
forlasis la Monton. Tiun epokon la homoj nur memoris kiel 
antikvan tradicion. Kaj la lando sxangxigxis ankaux 
lastatempe, depost kiam Gandalfo estis cxi tie. Inundoj kaj 



pluvegoj sxveligis la orientajn riverojn, kaj okazis unu du 
sismoj, pri kiuj ili emis kulpigi la drakon — aludante lin 
precipe per blasfemoj kaj misauxguraj kapsignoj direkte al la 
Monto. La marcxoj kaj flakoj disvastigxis cxiudirekten. 
Malaperis padoj, kaj ankaux pluraj rajdantoj kaj vojagxantoj, 
se ili provis trovi la perditajn vojojn. La elfa vojo tra la 
Arbaro, kiun ili sekvis laux la konsiloj de Beorno, nun estis 
nezorgata en forlasita loko oriente de I' arbara rando. La 
rivero prezentis nun la nuran sekuran vojon inter la nordaj 
arbaraj limoj gxis la foraj montaj ombrolandoj, kaj la rivero 
estis gardata de la arbara elfregxo. 

Oni do vidas, ke Bilbo kondukis ilin laux la sola sekura vojo. 
Eble komfortigus la malvarme tremantan sinjoron Baginzo la 
fakto, ke Gandalfo sciis pri ili en fora lando, kaj multe 
konsternigxis ordigante siajn aliajn aferojn (kiuj ne rilatas al 
nia rakonto) kaj pretigante sin por sercxi asistocele la 
kunularon de Torino. Sed Bilbo ne sciis tion. 

Li nur sciis, ke la rivero sxajne dauxras senfine, ke li treege 
malsatis, malvarmumis nazsxtopite kaj ne sxatis, ke la 
Monto severmiene minacis lin dum li proksimigxis al gxi. 

Post kelka tempo tamen la rivero kurbigxis suden kaj la 
Monto revelkis, kaj fine la bordoj farigxis pli rokozaj, la rivero 
kunpremis cxiujn siajn vagantajn akvojn kaj kurente kurigis 
ilin rapide antauxen. 

La suno jam subiris, kiam la arbara rivero svingis sin 
orienten denove kaj hastis en la Longan Lagon. Tie largxe 
apertis la laga busxo flankita de du rokaj klifecaj remparoj, 
kies bordojn kovris sxtonetoj. La Longa Lago! Li neniam 
imagis ke akvo, kiu ne estas maro, povas tiel largxe 
etendigxi. GXi estis tiel vasta, ke la ambauxflankaj bordoj 
sxajnistre malproksime malgrandaj, kaj gxi estistiel longa, 
ke gxia norda fino direkte al la Monto entute ne videblis. Nur 
memorante la mapon Bilbo sciis, ke tie supre, kie la Granda 



Ursino jam briletis, la Rivero Rapida venas gxis la lago cxe 
Dalo, kaj kun la Arbara Rivero kunfluigas siajn profundajn 
akvojn, kie antaux longe profunde sulkis vasta sxtona valo. 
CXe la suda bordo la duoble plenaj akvoj versxigxas super 
altajn akvofalojn kaj haste forkuras al fremdaj landoj. En la 
kvieta vespera aero, oni povis auxdi la akvofalojn bruadi 
tondre en la fora malproksimo. 

Ne longe for de la arbara riverbusxo trovigxis la stranga 
urbo, pri kiu Bilbo auxdis la elfojn paroli en la regxaj keloj. 
GXi ne konstruigxis sur la strando, kvankam kelkaj kabanoj 
kaj aliaj konstruajxoj trovigxis tie. GXi staris super la lago, 
kaj kontraux la kirligxanta rivera fluo defendis gxin roka 
eskarpo, kiu kreis kvietan golfon. Granda ponto el ligno 
transiris al formike laboranta ligna urbo konstruita sur 
enormaj arbaraj fostoj. Ne temis pri elfa urbo, sed pri 
logxloko de homoj kiuj ankoraux kuragxis vivi sub la ombro 
de la dista drakomonto. Ili ankoraux profitis la komercon, kiu 
trapasis la akvofalojn gxis la urbo de la granda suda rivero. 
Sed en praaj epokoj, kiam Dalo en la Nordo estis ricxa kaj 
floranta, ili estis prosperaj kaj potencaj posedante sur la lago 
sxipojn plenajn da oro kaj ekipitajn de kirasitaj soldatoj. 
Tiuepoke oni plenumis militojn kaj aliajn entreprenojn, kiuj 
nun farigxis nur legendoj. La putrigxintaj kadukajxoj de la 
malnova urbo ankoraux vidigxis sur la strandoj, kiam la 
akvoj sinkis pro senpluvo. 

Sed homoj memoris malmulte pri tiu epoko, kvankam iuj 
kantis la malnovajn kantojn pri la gnomaj Regxoj sub la 
Monto, Troro kaj Traino de la Durina gento, pri la draka 
invado kaj la ruinigxo de 1' mastroj de Dalo. Kelkaj ankaux 
kantis pri la auxgurita reveno de Troro kaj Traino, kiam la 
riveroj refluos orplene tra la montopordoj, kaj kantoj kaj ridoj 
reversxigxos sur la tutan landon. Sed tiu agrabla legendo ne 
tusxis ilian cxiutagan laboron. 



Tuj kiam la barela floso vidigxis, boatoj eknavigis de inter la 
urbaj fostoj, kaj vocxoj vokis al la stiristoj. Tiam oni jxetis 
sxnurojn kaj elakvigis remilojn, kaj baldaux la barelaro eliris 
el la fluo de la Arbara Rivero kaj trenigxis cxirkaux la rokan 
eskarpon al la golfeto de Lagurbo. Tie oni surbordigis gxin 
antaux la granda ponto. Homoj de I' sudo estis baldaux 
venontaj porforporti kelkajn barelojn kaj por meti varojn en 
la aliajn, kiujn oni alportis por reveni laux la rivero al la 
palaco de I' arbaraj elfoj. Dume la bareloj ondante flosis, kaj 
la elfaj vojagxantoj kaj flosistoj irisfesteni al Lagurbo. 

Ili surprizigxus, se ili vidus tion, kio okazis sur la laga bordo 
post kiam ili foriris kaj la noktaj ombroj nigrigxis. Unue Bilbo 
liberigis barelon, pusxis gxin surborden kaj malfermis gxin. 

El gxi venis plendoj kaj poste tre malkontenta gnomo. Lia 
malpura barbo plektigxis kun malsekaj pajleroj. Li estis tiel 
dolorplena kaj rigida, sxancelita kaj kontuzita, ke li apenaux 
sukcesis ekstari kaj stumble pasxi tra la malprofunda akvo 
por kusxigxi sur la strandon plorgxemante. Li aspektis 
malsata kiel katenita hundo forgesita dum semajno. Estis 
Torino, sed ani povus rekoni lin nur per lia ora cxeno, la 
helblua koloro de lia nun cxifonita kapucxo, kaj ties argxenta 
sed nun senbriligita kvasto. Oni devis atendi longan tempon, 
antaux ol li denove kondutis sin gxentile kun la hobito. 

— Nu, cxu vi estas viva aux morta? — demandis Bilbo 
kolere. Li eble forgesis, ke dum la vojagxo li mangxis 
almenaux unufoje pli ol la gnomoj, povis movi siajn brakojn 
kaj krurojn libere, kaj havis pli ol suficxan porcion da fresxa 
aero. — CXu vi ankoraux estas kaptito, aux cxu vi estas 
libera? Se vi deziras mangxi kaj se vi volas ankoraux 
dauxrigi tiun cxi idiotan aventuron — gxi ja estas la via, sed 
ne la mia — vi devus frapi viajn brakojn, froti viajn krurojn 
kaj helpi min eligi la aliajn, dum restas sxanco! 



Torino vidis kompreneble, ke Bilbo pravis, kaj post pliaj 
plendoj li levigxis kaj helpis la hobiton kiel eble plej bone. 

En la mallumo kaj fusxante en la frida akvo, ili klopodis tre 
malfacile kaj malagrable trovi la gxustajn barelojn. Frapante 
la eksterojn kaj vokante, ili nur malkovris, ke ses gnomoj 
kapablis respondi. Ili malpakis ilin kaj helpis ilin atingi la 
lagobordon, kie tiuj sidigxis aux kusxis, lamentante kaj 
plorante. Ili estistiel malsekaj, kontuzitaj kaj kramfozaj, ke 
ili nek konstatis sian liberigxon, nek povis esti dankemaj. 

Dvalino kaj Balino estis la plej malkontentaj, kaj oni ne povis 
peti, ke ili helpu. Bifuro kaj Bofuro estis malpli balancitaj kaj 
malsekaj, sed ili simple kusxis kaj nenion faris. Filio kaj Kilio 
tamen estisjunaj (almenaux relative porgnomoj), kaj 
ankaux estis pli zorge pakitaj en malpli grandaj bareloj kun 
multe da pajlo. Ili eliris pli malpli kun ridetoj, unu du 
kontuzoj kaj portempa rigideco, kiu baldaux forvelkis. 

— Mi esperas neniam plu flari pomojn! — diris Filio. — Mia 
kuvo estis pombarelo. Estas frenezige senti cxiam 
pomodoron, kiam oni ne povas movigxi, kiam oni estas 
malvarma kaj nauxze malsata. Mi povus mangxi ion ajn en la 
vasta mondo cxi-momente, sed ne pomon! 

Kiam Filio kaj Kilio volonte helpis, Torino kaj Bilbo fine 
malkovris la mankantajn grupanojn, kaj eligis ilin. La 
kompatinda grasa Bomburo ankoraux dormis aux estis 
senkonscia. Dorio, Norio, Orio, Oino kaj Gloino estis inunditaj 
kaj sxajnis nur duonvivaj. Oni devis porti ilin unu post la alia 
kaj kusxigi ilin sur la strandon. 

— Nu jen ni! — diris Torino. — Kaj mi supozas, ke ni devus 
danki nian bonan fortunon kaj sinjoron Baginzo. Mi certas, 
ke li rajtas atendi nian dankemon, kvankam mi preferus nur, 
se li estus elektinta pli komfortan vojagxon. Tamen, ni estas 

— denove — je via servo, sinjoro Baginzo. Sendube ni estos 



pli dece gxentilaj, kiam ni mangxos kaj ripozis iom. Sed nun, 
kion fari? 

— Mi sugestas Lagurbon, — diris Bilbo. — Kion alian? 

Neniu alternativo ekzistis, kompreneble, kaj Torino, Filio kaj 
Kilio kaj la hobito do pastlasis la aliajn kaj sekvis la strandon 
al la granda ponto. Tie trovigxis gardistoj, sed ili ne diligente 
vacxis, cxar jam de longe oni ne plu vere bezonis tion. Krom 
kvereloj pri riveraj impostoj, la laganoj amikis kun la arbaraj 
elfoj. Aliaj popoloj logxis longe for, kaj la urbaj junuloj 
senkasxe dubis la ekziston de 1' drako en la monto, 
primokante la grizbarbulojn kaj kadukulojn, kiuj pretendis 
vidi lin cxirkauxflirti dum iliaj junagxaj tagoj. Do ne estis 
mirige, ke la gardistoj trinkadis kaj ridadis apud la fajro en 
sia kabano kaj ne auxdis la bruon de la malpakado de 
gnomoj kaj de la kvar pasxantaj spionoj. Ili entute 
surprizigxis, kiam Torino Kverkasxildo eniris la pordon. 

— Kiu vi estas, kaj kion vi volas? — ili kriis, levigxinte kun 
salto kaj sercxante armilojn. 

— Torino, filo de Traino, nepo de Troro, Regxo sub la Monto! 

— diris la gnomo lauxtvocxe, kaj li aspektis regxece, 
malgraux siaj cxifonaj vestajxoj kaj malpura kapucxo. La oro 
brilis cxirkaux lia kolo kaj zono, liaj okuloj malhelis kaj 
profundis. — Mi revenis. Mi deziras renkontigxi kun la 
Urbestro! 

Tiam estis gxenerala ekscitigxo. La plej malspritaj uloj eliris 
el la kabano por vidi, cxu la Monto dumnokte kovrigxis per 
oro kaj la rivero subite flavigxis. La cxefgardisto pasxis 
antauxen. 

— Kaj kiuj estas tiuj? — li demandis, indikante Filion kaj 
Kilion, kaj Bilbon. 



— La idoj de la filino de mia patro, — respondis Torino. 

— Filio kaj Kilio de la gento de Durino, kaj sinjoro Baginzo, 
kiu vojagxis kun ni el la okcidento. 

— Se vi venis pace, kusxigu viajn armilojn! — diris la 
cxefgardisto. 

— Tiujn ni ne havas, — diris Torino, suficxe vere. La arbaraj 
elfoj konfiskis iliajn trancxilojn, inkluzive de la potenca glavo 
Orkristo. Bilbo kasxis kiel kutime sian glaveton, sed li nenion 
diris pri tio. — Ni ne bezonas armilojn, ni kiuj revenas fine al 
nia heredajxo kiel rakontite delonge. Kaj ni ne povus batali 
kontraux tiom multaj. Nun konduku nin al via mastro! 

— Li festenas, — diris la cxefgardisto. 

— Do jen plia kialo poralkonduki nin! — intervenis Filio, kiu 
enuigxis pri cxiuj tiuj solenaj formalajxoj. — Ni estas lacegaj 
kaj malsataj post nia longa vojo, kaj niaj kunuloj estas 
malsanaj. Nun ni hastu kaj ne prokrastu parolante, aux via 
mastro riprocxos al vi tion. 

— Sekvu min do, — diris la cxefgardisto. 

Akompanis ilin ses gardistoj, dum ili transiris la ponton, 
trapasis la pordojn, kaj iris gxis la urba vendoplaco. Tio estis 
akvorondo cxirkauxita de altaj fostoj, sur kiuj estis 
konstruitaj la plej imponaj domoj kaj longaj varfoj, kun 
sxtuparoj kondukantaj malsupren al la laga surfaco. El unu 
granda domo brilis multaj lumoj kaj sonis multaj vocxoj. Ili 
trapasis gxian pordon, kaj staris gapante en la brila lumo la 
longajn tablojn, cxe kiuj sidis multe da homoj. 

— Mi estas Torino, filo de Traino, nepo de Troro, Regxo sub la 
Monto! Mi revenis! — kriisTorino lauxtvocxe de la pordo, 
antaux ol la cxefgardisto povis elparoli ion. 



CXiuj subite levigxis. La Urbestro impetis de sia granda 
trono. Sed neniu levigxis pli surprizite ol la elfaj flosistoj, kiuj 
estis sidantaj en la hala fundo. Hastante gxis la urbestra 
tablo, ili kriis: 

— Tiuj estas la eskapintaj kaptitoj de nia regxo, vagantaj 
gnomoj almozpetantaj, kiuj ne havis klarigon, kiam oni 
trovis ilin sxteiirantaj tra la arbaro persekutante nian 
popolon! 

— CXu tio estas vera? — demandis la Urbestro. Fakte, li 
kredis ke jes, pli vera ol la reveno de iu Regxo sub la Monto, 
se tia persono ecx ekzistis. 

— Estas vere, ke la Elfregxo maljuste deviigis nin de nia vojo 
kaj senkauxze enkarcerigis nin dum ni vojagxadis al nia 
patrio,—respondis Torino. — Sed nek seruro nek barilo 
malhelpos la revenon rakontitan de la praaj legendoj. Kaj 
cetere tiu cxi urbo ne trovigxas en la elfa regno. Mi parolas 
kun la Estro de Lagurbo kaj ne kun flosistoj de I' Regxo. 

Tiam la Urbestro hezitis kaj rigardis ilin unu post la alia. La 
Elfregxo estis tre potenca en tiu regiono, kaj la Urbestro ne 
volis malamiki kun li. Kaj li ankaux ne alte taksis la antikvajn 
kantojn, cxar li preferis pripensi komercon, impostojn, 
kargojn kaj oron — okupoj per kiuj li establis sian karieron. 
Aliaj tamen pensis malsame, kaj la afero decidigxis rapide 
sen lia interveno. La novajxo rapidis fulme de la hala 
pordego gxis la tuta urbo. Homoj kuris kaj amasigxis sur la 
kajoj. Kelkaj komencis kanti malnovajn kantojn rilate al la 
reveno de 1' Regxo sub la Monto, kaj la fakto, ke temis pri la 
nepo de Troro — sed ne Troro mem — ne perturbis ilin. Aliaj 
kunkantis kaj resonigis gxin lauxte kaj alte super la lagon. 

La Regxo sub la montoj, 
la Regx' el sxton' cxizita. 



regx' de 1' argxentaj fontoj 
estigxos jam elira! 

La kron' denove regos, 
strecxigxos harpaj kordoj, 
en oraj haloj ehxos 
pratempaj kant-agordoj. 

Arbaroj ondos monte, 
subsune ondos herbo; 
ricxajxoj fluos fonte, 
riveroj da superbo. 

Felicxaj fluos rojoj, 
brilados lagmieno, 
forfados la malgxojoj, 
pro 1' Monta-Regx-reveno! 

Tiel ili kantis, aux simile cxar estis multe pli da versoj kaj 
kriado miksigxis kun la harpa kaj violona muziko. Fakte, tian 
fervoron ne konis ecx la memoroj de la plej oldaj avoj. La 
arbaraj elfoj mem starigis al si multajn demandojn kaj 
ektimis. Ili evidente ne sciis, kiamaniere Torino eskapis, kaj 
komencis opinii, ke ilia regxo grave miskalkulis. Koncerne la 
Urbestron, li ne havis elekton kaj simple sekvis la 
gxeneralan aklamon, almenaux tiumomente, kaj sxajnigis ke 
li kredis, ke Torino estis tio, kion li pretendis. Li do proponis 
sian sidlokon al li, kaj donis al Filio kaj Kilio apude honorajn 
poziciojn. Kaj ecx Bilbo ricevis sidlokon cxe la alta tablo, kaj 
en la gxenerala konfuzo kaj malordo oni ne petis klarigon pri 
lia rolo, kvankam neniu kanto ecx plej svage aludis lin. 

Post nelonge oni venigis la aliajn gnomojn en la urbon, kiu 
prezentis scenon de eksterordinara entuziasmo. Oni flegis 
kaj nutris ilin, gastigis kaj dorlotis ilin delekte kaj gxissate. 
Oni provizis grandan domon porTorino kaj lia kunularo. 
Boatoj kaj remistoj estis je ilia dispono, kaj homoj amasigxis 
la tutan tagon antaux ilia pordo por kanti aux aklami, ecx se 
gnomo nur montris sian nazon. 



Kelkaj el la kantoj estis tre malnovaj, sed aliaj estis novaj kaj 
temis memfide pri la morto de 1' drako kaj kargoj da ricxaj 
donacoj alfluantaj laux la rivero gxis Lagurbo. Tiujn instigis 
aparte la Urbestro, kaj tiuj ne tro placxis al la gnomoj, sed 
dume ili kontente grasigxis kaj refortigxis denove. Kaj 
efektive post semajno ili entute resanigxis. Ili estis 
proprakolore revestitaj en fajna sxtofo, iliaj barboj estis 
kombitaj kaj tonditaj, kaj ili povis teni sin fiere. Torino 
kondutis kaj marsxis kvazaux lia regno jam estis konkerita 
kaj Smauxgo distrancxita en etajn pecojn. 

Tiam, kiel li diris, la gnoma dankemo al la hobito cxiutage 
altigxis. Ili ne plu plendis kaj gxemis. Ili tostis ja lia sano, 
amike frapis liajn sxultrojn kaj gxenerale lauxclis lin. Tio 
tauxgis al Bilbo, cxar krome li ne sentis sin tre kontenta. Li 
ne forgesis la aspekton de la Monto kaj ade pripensis la 
drakon. Krome li havis malvarmumon. Dum tri tagoj li ternis 
kaj tusis, kaj ne povis eliri. Tiam liaj bankedaj prelegoj estis 
reduktitaj al “Goran dangon”. 

Dume la arbaraj elfoj hejmeniris laux la Arbara Rivero kun 
siaj kargoj, kaj la regxa palaco multe konsternigxis. Mi 
neniam auxdis, kio okazis al la cxefgardisto kaj cxefservisto. 
Kompreneble neniu menciis la sxlosilojn kaj barelojn, dum la 
gnomoj restis en Lagurbo, kaj Bilbo atente ne malvidigis sin. 
Tamen, pri la veraj faktoj oni divenis multe pli ol oni sciis, 
kvankam sendube sinjoro Baginzo restis mistero minora. 
Cetere, la regxo nun sciis pri la gnoma komisio, aux kredis ke 
li sciis, kaj li diris al si: 

“Nu bone, ni vidos! Neniu trezoro migros tra la Mornarbaro 
sen mia konsento pri la afero. Sed mi ne dubas, ke ili 
renkontigxos kun trista sorto, kaj tio estos justa!” Li ne 
kredis, ke gnomoj kapablos batali kaj mortigi drakojn kiel 
Smauxgon, kaj li suspektis, ke ili provos rompsxteli la 
drakon, kio montras, ke li estis sagxa elfo kaj pli sagaca ol la 



urbanoj. Tamen li ne tute pravis, kiel ni vidos. Li sendis siajn 
spionojn al la lagaj bordoj kaj kiel eble plej norden gxis la 
Monto, kaj komencis atendi. 

Post du semajnoj Torino komencis pensi pri foriro. Dum la 
entuziasmo ankoraux favoris en la urbo, estis tauxge havigi 
al si helpon. Sed ne konvenus atendi por malfresxigi la 
fervoron. Li do parolis kun la Urbestro kaj ties konsilantaro, 
kaj anoncis, ke lia kunularo baldaux devos aliri la Monton. 

Tiam por la unua fojo la Urbestro surprizigxis kaj ankaux 
timis iom, kaj li demandis al si, cxu Torino efektive estis ido 
de la praregxoj. Li neniam pensis, ke la gnomoj fakte 
auxdacus aliri Smauxgon, kaj kredis, ke ili estis frauxduloj, 
kiuj frue aux malfrue estos senmaskigitaj kaj forjxetotaj. Li 
malpravis. Torino evidente estis la nepo de I' Regxo sub la 
Monto, kaj oni neniam povas antauxvidi, kion gnomo 
auxdacos aux riskos por vengxi sin aux rekapti sian 
heredajxon. 

Sed la Urbestro ne bedauxris ilian foriron. Gastigi ilin farigxi 
multekoste, kaj ilia apero kreis longan ferion, kiu haltigis la 
urban komercon. “Ke ili foriru porfronti la drakon kaj 
malkovri ties varman bonvenon!” — li pensis. 

— Ho Mosxta Torino, filo de Traino, nepo de Troro, — li 
efektive diris al tiu. — Vi devas postuli vian heredajxon. La 
tempo jam estas, kiel rakontas la legendoj. Kion ajn vi 
mendos, tion ni provizos. Kaj ni fidasje via repagemo, kiam 
via regno revenkos. 

Tiam unu tagon, kvankam la auxtuno multe progresis, la 
ventoj malvarmis kaj folioj falis, tri grandaj boatoj forlasis 
Lagurbon, sxargxitaj de remistoj, gnomoj, sinjoro Baginzo 
kaj multaj provizoj. CXevaloj kaj poneoj estis senditaj laux 
nerektaj padoj por renkonti ilin je nomita loko cxe 



albordigxo. La Urbestro kaj la konsilantaro adiauxis ilin de 
sur la granda urbodoma sxtuparo, subiranta al la lago. 

Homoj kantis sur la kajoj kaj el fenestroj. La blankaj remiloj 
gutis kaj plauxdis, kaj ili fornavigis laux la lago norden por la 
lasta etapo de sia longa vojagxo. La sola gxiskore malfelicxa 
vojagxanto estis Bilbo. 



11. Sur la sojlo 


Dum du tagoj ili remis gxis la fino de la Longa Lago, trapasis 
la enfluejon de I' Rivero Rapida, kaj nun ili cxiuj vidis la 
Solecan Monton superregi la pejzagxon kiel alta gvatanta 
turo. La rivero fluis forte, kaj ili plueniris malrapide. Fine de 
la tria tago kelkajn mejlojn pli supren laux la rivero, ili 
proksimigxis al la maldekstra okcidenta bordo kaj 
elboatigxis. Tie ili trovis la cxevalojn, provizojn kaj poneojn, 
kiujn oni antauxensendis por renkonti ilin. Ili surpakis 
multajn ajxojn sur la poneojn, kaj la restajxo stokigxis en 
tendo. Sed neniu el la urbanoj deziris akompani ilin, ecx por 
tranokti, cxar ili estis tro proksimaj de la monta ombro. 

— Ni restos, nur kiam oni realigos la kantojn! — ili diris. 

En tiu sovagxa lando, ili efektive pli facile kredis je la drako 
ol je Torino. Fakte la stokoj ne bezonis gardistojn, cxar la 
lando estis dezerta kaj forlasita. Ilia eskorto do postlasis ilin 
sekvante la riveron kaj la bordajn padojn, kvankam jam 
noktigxis. 

Ili tranoktis malvarme kaj solece, kaj ili senkuragxigxis. La 
venontan tagon ili ekiris. Balino kaj Bilbo rajdis malantauxe 
kondukante cxe siaj flankoj poneon kun peza sxargxo. La 
aliaj rajdis antauxe, malrapide elektante padojn, cxar tie ne 
trovigxis klaraj vojoj. Ili iris nord-okcidenten de la Rivero 
Rapida, cxiam pli proksime al granda monta firsto, kiu 
etendigxis suden. 

La sxteliranta senbrua vojagxo lacigis ilin. Neniu ridis, 
kantis, nek ludis harpojn, kaj la fiera esperemo de I' 
praepokaj kantoj, kiu antauxe ardigis iliajn korojn, cedis al 
rampanta morozo. Ili sciis, ke ili proksimigxis al la 
vojagxofino, kaj la rezulto povus estis horora. Ili vidis nur 
moman malfekundan landon, kvankam Torino certigis, ke 



iam en la praaj tempoj gxi estis bela kaj verda. Vidigxis 
malmulte da herbo, kaj post nelonge ne plu trovigxis arboj 
aux arbustoj. Nur kadukaj nigrigxintaj stumpoj restis por 
atesti, ke la regiono estis arbkovrita. Ili do venis al la Dezerto 
de la Drako, kaj ili alvenis je la sojlo de 1' jarfino. 

Ili atingis la montajn limojn sen sperti dangxeron aux vidi 
drakospuron krom la sovagxejon, kiun li estis kreinta 
cxirkaux sia kusxejo. La Monto staris sombre kaj silente 
super ili, kvazaux gxia alteco estis pli granda ol la distanco 
antaux ili. Ili faris sian unuan tendaron okcidente de la 
granda suda firsto, kies spino finigxis je pinto nomita 
Korvokresto. Tie supre trovigxis malnova sentinela turo, sed 
ili ne kuragxis grimpi tien, cxar gxi estis tro videbla loko. 

Antaux ol sercxi la sekretan pordon sur la okcidentaj firstoj, 
kien ili direktis cxiujn siajn esperojn, Torino sendis spionan 
mision por esplori la sudon, kie trovigxis la CXefporclo. Por 
tiu komisio li elektis Balinon, Filion kaj Kilion, kaj akompanis 
ilin Bilbo. Ili marsxis sub la grizaj kaj silentaj klifoj, gxis la 
piedo de Korvokresto. Tie la rivero, post granda masxo en la 
Dala valo, fluis for de la monto rapide kaj brue survoje al la 
lago. La riveraj bordoj estis glataj kaj sxtonaj, kaj ili staris 
super la rivero alte kaj krute. De super la mallargxa akvofluo 
sxauxmanta kaj plauxdanta suben interamason da rokegoj, 
ili direktis la rigardojn al vasta valo, kie la firsta ombro 
sxirmis la grizajn ruinojn de antikvaj domoj, turoj kaj muroj. 

— Jen kusxas la restajxo de Dalo, — diris Balino. — La montaj 
deklivoj estis arboplenaj kaj verdaj, kaj la sxirmita valo 
multe prosperis dum la epokoj, kiam sonoriloj resonis en tiu 
urbo. — Li aspektis sombre kaj serioze, kiam li diris tion. 
Efektive, li estis unu el la kunuloj de Torino gxuste tiun 
tagon, kiam la Drako venis. 



Ili ne suficxe memfidis por sekvi la riveron gxis la pordego, 
sed ili pluen marsxis sur la sudan firston, gxis fine 
malantaux roko ili povis vidi super ili la mallumon de kasxita 
kaverno, kies aperturo aperis sur vasta klifo inter du montaj 
brakoj. De tie elsxutigxis la akvoj de 1' Rivero Rapida, kaj 
ankaux elvenis vaporo kaj nigra fumo. Nenio movigxis en la 
sovagxejo, krom la vaporo kaj la akvo kaj foje nigra kaj 
minaca korvo. Nur auxdigxis la sursxtona akvofluo, kaj foje 
rauxka korvokrio. Balino tremis. 

— Ni retroiru! — li diris. — Ni nenion plu povos fari cxi tie! 

Kaj ne placxas al mi tiuj malhelaj birdoj. Ili aspektas kiel 
malicaj spionoj. 

— La drako ankoraux vivas kaj trovigxas en la submontaj 
haloj, supozeble. Almenaux laux la fumo, — diris la hobito. 

— Tio ne estas pruvo, — diris Balino. — Kvankam, mi kredas, 
ke vi ne malpravas. Sed li eble foriris por kelka tempo, aux 
kusxas gvatante sur la monta flanko. Kaj mi supozas, ke 
fumo kaj vaporo sxvebas el cxiuj truoj, cxar cxiu halo devas 
esti saturita de lia fetora stinko. 

Dum tiuj pezaj pensoj iris tra iliaj kapoj, kaj dum la 
korvokriado persekutis ilin desupre, ili vojiris lace reen al la 
tendaro. Estis junio, kiam ili gastis en la bela domo cxe 
Elrondo, kaj kvankam auxtuno nun trenis sin al vintro, tiu 
agrabla tempo nun sxajnis jam de jaroj. Ili trovigxis solaj en 
dangxera sovagxejo kaj ne plu esperis trovi helpon. Ili 
atingis sian vojagxofinon, sed ili sxajnis ecx pli fore de sia 
misiofino ol antauxe. Ilia memfido entute elcxerpigxis. 

Estis strange, ke sinjoro Baginzo havis pli da memfido ol la 
aliaj. Li ofte prunteprenis la mapon de Torino kaj studis gxin, 
pripensante la runojn kaj la lunliteran mesagxon, kiun 
Elrondo ellegis. Estis Bilbo, kiu instigis la gnomojn sercxi la 



sekretan pordon sur la dangxeraj okcidentaj deklivoj. Tiam 
ili movis la tendaron al longa valo, kiu estis malpli largxa ol 
la granda Dala valo en la sudo kie trovigxis la rivera elfluejo. 
Tie la valo estis cxirkauxita de la malsupraj firstoj de 1' 
Monto. Du firstoj reliefis okcidenten el la centra masivo, 
starigante longajn kaj krutajn krestojn, kiuj akre plongxis 
gxis la platlando. Surtiu okcidenta flanko, vidigxis malpli da 
spuroj pri draka trudado, kaj kreskis iom da herbo por la 
poneoj. Ekde tiu okcidenta tendaro, sxirmita dumtage de 
klifoj kaj muroj, gxis la suno subiris super la arbaro, ili 
esploris en grupoj la vojojn al la montoflanko. Se la mapo 
pravis, la sekreta pordo trovigxis tie sur la klifo super la vala 
busxo. Tamen tagon post tago ili revenis al la tendaro 
sensukcesaj. 

Sed neatendite ili trovis gxuste tion, kion ili celis. Filio, Kilio 
kaj la hobito subiris unu tagon la valon, grimpante inter 
rompitaj sxtonoj sur la suda flanko. Estis tagmeze, kiam 
rampante malantaux kvazauxkolona rokego, Bilbo eltrovis 
lokon, kiu sxajnis esti supreniranta kaduka sxtuparo. 
Sekvante gxin, li kaj la gnomoj inspirite trovis supron de 
mallargxa vojo, foje velkinta foje revidebla, kiu vagis gxis la 
supro de la suda kresto kondukante ilin fine al mallargxa 
breto, kiu turnigxis okcidenten laux la monta fronto. 
Rigardante suben, ili atingis klifrandon cxe la valsupro, kaj 
spektis sian propran tendaron longe malsupre. Silente, 
tenante sin proksime de la dekstra roka muro, ili lauxvice 
sekvis la breton, gxis la muro forcedis, kaj ili eniris altmuran 
nicxon, kie estis trankvile kaj kreskis herbo. Ili trovis la 
enirejon, kiu ne videblis desube pro la pendanta breto kaj 
ankaux cxar gxi estis tiel malgranda, ke gxi de fore similis 
malluman fendon. GXi ne estis kaverno, cxar gxi estis 
malferma al la cxielo, sed ene staris ebena muro, kies fundo 
proksime de 1' planko, estis glata kaj rekta kvazaux fabrikita 
de masonisto, sed ne vidigxis junto aux fendeto. 



Same ne vidigxis fosto, lintelo, sojlo nek alia spuro de barilo, 
riglilo aux seruro, sed ili ne dubis, ke fine ili ja trovis la 
pordon. Ili frapis gxin, pikis kaj pusxis gxin. Ili petis 
iauxtvocxe, ke gxi malfermigxu. Ili eldiris versojn de sorcxoj 
pri malfermado, sed nenio movigxis. Fine ili lace ripozis sur 
ia enireja herbo kaj, kiam vesperigxis, ili komencis grimpi 
malsupren laux la longa vojo. 

Tiuvespere oni revigligxis en la tendaro. Kiam la mateno 
venis, ili preparigxis ekiri denove. Nur Bofuro kaj Bomburo 
restis malantauxe porgardi la poneojn kaj la provizojn, kiujn 
ili portis de la rivero. La aliaj subeniris la valon, supreniris la 
novan vojon kaj pluen al la mallargxa breto. Tie ili ne povis 
porti sakojn aux pakojn, cxar gxi estis tiel vertigxe malvasta 
kaj super la rando la klifo plongxis cent kvindek futojn sur 
akrajn rokojn. Sed cxiu portis volvajxon da sxnuro cxirkaux 
sia zono, kaj tiel sendamagxe ili atingis la herbkovritan 
nicxon. 

Ili faris sian trian tendaron, alportante tion, kion ili bezonis 
de malsupre per sxnuroj. Same suben ili sendis unu el la plej 
viglaj gnomoj, ekzemple Kilion, por intersxangxi eventualajn 
novajxojn aux posteni kiel sentinelo siavice, dum Bofuro 
hisigxis al la supra tendaro. Bomburo neniel deziris 
supreniri, nek pervoje nek persxnure. 

— Mi estas tro grasa por tiaj sxnurdancoj, — li diris. — Mi 
vertigxus kaj stumblus sur mian barbon, kaj tiam vi denove 
nombrus nur dek tri. Kaj la noditaj sxnuroj estas tro maldikaj 
por mia pezo. 

Felicxe, li malpravis, kiel ni vidos. 

Dume kelkaj esploris la breton post la enirejo kaj trovis 
vojon, kondukantan pli alten sur la Monto. Sed ili ne 
auxdacis aventuri tiel malproksimen, kaj krome tio ne utilus. 



Tie supre regis silento, rompata de neniu birdo aux bruo 
krom la enfenda vento sur sxtonoj. Ili parolis mallauxte kaj 
neniam kriis, nek kantis, cxar dangxero embuskis en cxiu 
roka angulo. La aliaj, kiuj okupigxis pri la sekreta pordo 
egale sercxis vane. Ili estis tro avidaj por atenti la runojn aux 
la lunliterojn, sed provis ripozi por pripensi gxuste kie sur la 
glata sxtona surfaco kasxigxis la pordo. Ili alportis 
pikpiocxojn kaj diversajn ilojn el Lagurbo, kaj unue ili provis 
tiujn. Sed kiam ili hakis la sxtonon, la teniloj splitigxis kaj 
kruele skuis iliajn brakojn, dum la feraj pintoj rompigxis aux 
kurbigxis kiel plumbo. Ili konstatis, ke minlaboro ne utilus 
kontraux la sorcxado, kiu fermis tiun cxi pordon, kaj ili 
ankaux timis, cxar ili kreis multe da ehxanta bruo. 

Bilbo trovis la atendadon cxe la sojlo soleca kaj laciga. Ne 
vere temis pri sojlo, kompreneble, sed tiel ili ironie nomis la 
etan herban nicxon inter la muro kaj la brecxo, cxar ili 
memoris la vortojn de Bilbo dum la neatendita festo en lia 
hobitotruo, kiam li diris, ke ili povos sidi cxe la sojlo gxis ili 
elpensos ion. Kaj tiel ili sidis kaj pripensis, aux vagis sencele 
farigxante pli morozaj. 

Ili estis revigligxintaj depost la malkovro de I' vojo, sed nun 
ilia spirito sinkis gxisfunde, kaj tamen ili obstine ne intencis 
rezigni kaj foriri. La hobito tiam ne estis pli sprita ol la 
gnomoj. Li faris nenion, krom sidi kontraux la roka fronto, 
gapante okcidenten tra la aperturo, super la sovagxejo gxis 
la nigra muro de Mornarbaro kaj post gxi al foraj landoj, kie li 
foje kredisvidi la Nebulecajn Montojn tre malproksimajn kaj 
malgrandajn. Se la gnomoj demandis lin, kion li faris, li 
respondis: 


— Vi diris, ke estus mia tasko sidi sur la sojlo kaj pensi, sen 
paroli pri eniro. Do mi sidas kaj pensas. 



Sed bedauxrinde, li ne pensis multe pri la tasko, sed nur pri 
kio trovigxis post la blua malproksimo, pri Okcidentujo, la 
Monteto, kaj pri sia hobitotruo. 

Largxa griza sxtono kusxis meze de la herbo, kaj li rigardis 
gxin melankolie, aux gapis la grandajn helikojn. SXajne 
placxis al ili tiu sxirmita nicxo, cxirkauxita de frida roko. Kaj 
ili estis multaj kaj gigantaj, rampante malrapide kaj gluece 
sur gxiaj muroj. 

— Morgaux estos la lasta semajno de auxtuno,—diris Torino 
iutage. 

— Kaj vintro sekvas auxtunon, — diris Bifuro. 

— Kaj sekvos la venonta jaro, — diris Dvalino, — kaj niaj 
barboj kreskos gxis ili pendos malsupre de 1' klifo al la valo, 
antaux ol io okazos cxi tie. Kion faras por ni nia 
rompsxtelisto? CXar li havas magian ringon kaj nun devus 
esti tre bona aventuristo. Mi supozas, ke li tre oportune 
povus eniri la CXefpordon porspioni aferojn! 

. Bilbo auxdis tion, cxar la gnomoj apudis sur la rokoj super 
la nicxo kie li sidis, kaj li pensis: “Bona CXielo! CXu ili 
komencas pensi tiel? Temas cxiam pri kompatinda mi, kiu 
devas eligi ilin de ilia embaraso, almenaux post kiam la 
sorcxisto foriris. Kion mi faru? Mi sciis, ke io terura okazos al 
mi finfine. Mi kredas, ke mi ne plu povos toleri la 
malagrablan Dalan valon denove, kaj same pri tiu fumanta 
cxefpordo!!!'' 

Tiuvespere li estis tre trista kaj apenaux dormis. La venontan 
tagon la gnomoj foriris diversdirekten, kelkaj promenigante 
la poneojn, aliaj vagante sur la montoflanko. La tutan tagon, 
Bilbo sidis malgaje en la herba nicxo gapante la sxtonon, 
aux foje okcidenten tra la mallargxa fendo. Li sentis strange. 



ke li atendis ion. “Eble la sorcxisto subite reaperos hodiaux'', 
— li pensis. 

Kiam li levis la kapon, li ekvidis la foran arbaron. Tuj kiam la 
suno sinkis okcidenten, videblis flava brilo sur la arbara 
suprajxo, kvazaux la lumo trafus la lastajn palajn foliojn. Li 
baldaux vidis la orangxan bulecan sunon subiri okulnivele. 

Li aliris la aperturon, kaj tie vidis palan kaj svagan novan 
lunon atingi la horizonton. 

Tiumomente li auxdis akran frapadon malantaux si. Tie sur 
la griza sxtono meze de 1' herbo staris enorma turdo, 
preskaux komplete nigra, kun pala flava brusto makulita de 
malhelaj markoj. Frap! La turdo kaptis helikon, kaj frapis 
gxin sur la sxtonon. Frap! Frap! 

Tiam Bilbo komprenis. Forgesante cxiujn riskojn, li starigxis 
sur la breta rando kaj vokis la gnomojn, kriante kaj 
svingante la manojn. La plej proksimaj venis stumblante 
trans la rokojn kiel eble plej rapide laux la breto kaj al Bilbo, 
scivolante kio, bona cxielo, okazis. La aliaj alvokis poresti 
hisitaj supren sursxnuroj (krom Bomburo, evidente, kiu 
dormis). 

Bilbo tuj klarigis cxion. Ili silentigxis, kaj la hobito tenis sin 
apud la griza sxtono, kaj la gnomoj staris kun pendolantaj 
barboj rigardante senpacience. La suno ade subiris, kaj ili 
senkuragxigxis. GXi sinkissub rugxan nubostrion kaj 
malaperis. La gnomoj gxemis, sed Bilbo atendis senmove. La 
luno lumetis cxe la horizonto. Venis la vespero. Tiam subite, 
kiam ili ne plu esperis, plej malalta rugxa sunradio eskapis la 
nubon kiel rompanta fingro. Glima lumradio rekte eniris la 
nicxan aperturon kaj falis sur la sxtonan surfacon. La 
maljuna turdo, kiu rigardis de alta sidloko per la akraj okuloj 
kaj flanken klinita kapo, tuj trilis. Estis subita knara bruo. 



Floko da roka rompajxo falis disde la muro. Truo subite 
apertis tri futojn de la planko. 

Tre rapide, timante, ke la sorcxado forvelkus, la gnomoj 
hastis al la roko kaj pusxis — sed vane. 

— La sxlosilo! — kriis Bilbo. — La sxlosilo, kie estas Torino? 
Torino hastis tien. 

— La sxlosilo! — kriis Bilbo. — La sxlosilo, kiu akompanis la 
mapon! Provu gxin nun, dum restas tempo! 

Tiam Torino pasxis antauxen kaj tiris la sxlosilon sur cxeno 
de cxirkaux sia kolo. Li metis gxin en la truon. GXi tauxgis 
kaj turnigxis! Klak! La lumradio forvelkis, la suno subiris, la 
luno malaperis, kaj la vespero ekokupis la cxielon. 

Nun ili kunpusxis, kaj malrapide parto de I' sxtonmuro cedis. 
Longaj rektaj fendetoj aperis, kaj plilargxigxis. Vidigxis 
figuro de pordo, kiu estis alta je kvin futoj kaj largxa je tri. 
GXi malrapide svingigxis enen. SXajnis ke la mallumo elfluis 
de la montflanka truo kiel vaporo, kaj profunda ombreco, 
kiun oni ne kapablis travidi, frontis iliajn okulojn, kvazaux 
oscedanta busxo kondukanta enen kaj suben. 



12. Internaj informoj 


La gnomoj atendis longe en la mallumo antaux la pordo 
debatante, gxis fine Torino ekparolis: 

— Venis la momento por sinjoro Baginzo, kiu jam pruvis sian 
bravecon dum nia longa vojagxo, kaj demonstris sin pli 
kuragxa kaj ruza ol lia amplekso indikas, kaj — se mi rajtas 
diri — pli bonsxanca ol kutime la sorto permesas. Jen la 
momento por plenumi la taskon, pro kiu ni ricevis lin en nia 
Kompanio. Jen la momento, por ke li gajnu sian 
Rekompencon. 

Vi jam konas la stilon de Torino, kiam temas pri gravaj 
okazoj, kaj mi ne plu citos lin, kvankam li paroladis multe pli 
longe ol tio. Ja temis pri grava okazo, sed Bilbo igxis 
senpacienca. Ankaux li suficxe konis Torinon kaj jam 
konstatis, kion li celis. 

— Se vi diras, ke laux vi mia tasko estas eniri la sekretan 
tunelon antaux cxiu, ho Torino ido de Traino Kverkasxildo, mi 
atendas, ke via barbo plu kresku, — li diris kolere. — Diru 
tion klare do! Mi povus rifuzi, cxar mi jam helpis vin el du 
embarasoj, kiuj ne rolis en la origina kontrakto. Mi do 
pensas, ke mi jam meritas kompenson. Sed kiel mia patro 
diris “La tria klopodo kvitigas sxuldon'', kaj versxajne do mi 
ne rifuzos. Eble mi nun pli fidas mian bonsxancon ol dum la 
malnovaj tagoj, — li diris celante la pasintan printempon 
kiam li postlasis sian hejmon, kvankam depost tiam tio 
sxajnis al li kvazaux antaux jarcentoj. 

— Sed cetere mi pensas, ke mi tuj iros cxirkauxrigardi por 
meti finon al la afero. Nu, kiu akompanos min? 

Li ne atendis amason da volontuloj, kaj li ne trompigxis. Filio 
kaj Kilio aspektis malkomforte, pivotante sur unu kruro, kaj 



la aliaj ecx ne sxajnigis ke ili proponis sin, krom la maljuna 
Balino, la gvatisto, kiu tre sxatis la hobiton. Li diris, ke li 
venos en la tunelon, kaj ecx sekvos la vojon iomete, restante 
por voki helpon. 

Almenaux oni povas aserti nome de la gnomoj, ke ili ja 
intencis repagi Bilbon ricxe por lia servo. Ili kunkondukis lin 
por plenumi dangxeran taskon, kaj estis egale al ili, kiel la 
kompatinda ulo faros tion. Sed ili provus savi lin de 
dangxero, se li falus en tion. Guste kiel ili faris okaze de la 
troloj komence de la aventuro, antaux ol ili efektive havis 
kialon por repagi lin. La vero estas, ke gnomoj ne estas 
herooj sed kalkulemaj uloj, kiuj konas la valoron de mono. 
Kelkaj estas trompemaj, perfidaj, ecx malicaj, sed ankaux 
kelkaj estas decaj kiel Torino kaj Kompanio, se oni ne 
atendas multon de ili. 

En la fono la steloj aperis en la pala nigrostria cxielo, kiam la 
hobito rampis trans la sorcxitan pordan sojlon kaj eniris la 
Monton. Estis pli facile ol li atendis. GXi ne estis goblena 
enirejo, aux kruda arbarelfa galerio. GXi estis tunelo 
fabrikita de gnomoj je la kulmino de ilia metia kaj komerca 
prospero. GXi estis rekta kiel liniilo, kun ebena planko kaj 
glataj muroj. GXi deklivis milde je konstanta grado 
malsupren gxis dista fundo en la suba mallumo. 

Post kelka tempo Balino deziris al Bilbo “Bonan sxancon!'' 
kaj haltis tie, kie li povis ankoraux vidi la pordan konturon 
kaj ankoraux auxdi per artifiko de la tunelaj ehxoj la flustrajn 
vocxojn de la aliaj ekstere. Tiam la hobito surglitigis sian 
ringon cxar la ehxoj atentigis lin, ke li devus ekspluati sian 
tutan hobitopovon porsxteliri silente. Li rampis senbrue 
suben kaj ade suben en la senlumon. Li tremis pro timo, sed 
lia eta vizagxo estis firma kaj severa. Li jam estis tre 
malsimila al tiu hobito, kiu antaux longe elkuris el Bag-Endo 
sen naztuko. Cetere, li ne plu havis naztukon depost longe. 



Li movis sian glaveton en gxia ingo, bukis sian zonon kaj 
plueniris. 

“Nun vi estas en definitiva embaraso, Bilbo Baginzo, — li 
diris al si. —Vi tro fusxe parolis tiuvespere dum la festo, sed 
nun venis la tago de repago, kaj vi devos agi! — Bona cxielo, 
kia simplulo mi estis, kaj estas! — diris lia malpli Tjuka parto. 
— Mi tute malbezonas trezorojn gardatajn de drakoj, kaj cxio 
povus resti cxi tie, se nur mi povus vekigxi kaj trovi, ke tiu 
cxi monstra tunelo estigxus mia propra hejma sojlo!” 

Li evidente ne vekigxis, sed ade pasxis pluen, gxis la porda 
silueto neniigxis malantauxe. Li estis entute sola. Li baldaux 
konstatis, ke plivarmigxis. “CXu mi eble vidas flagran lumon 
sube antaux mi?” — li pensis. 

Li pravis. Dum li plumarsxis, la brilo pli ardigxis, gxis ne plu 
restis dubo. Vidigxis cxiam pli forta rugxa lumo. Kaj 
samtempe cxiam pli varmigxis. Vaporaj flokoj sxvebis supren 
cxirkaux li, kaj li komencis sxviti. Bruoj ankaux komencis 
resoni en liaj oreloj, kvazaux sxauxmado de bobelanta 
kaldrono surfajro kun rauxka raslo kvazaux la ronronado de 
enorma virkato. Tio nekonfuzeble estis ronka gluglado de 
giganta besto, dormanta tie antauxe en la rugxa lumo. 

Bilbo haltis tie. Kiam li poste marsxis antauxen, li plenumis 
la plej auxdacan faron de sia vivo. La postaj grandiozaj 
aventuroj estis bagatelaj kompare kun cxi tiu momento. Li 
kondukis la veran batalon sole en tiu tunelo, antaux ol vidi 
la dangxeron, kiu kauxris antaux li. CXiuokaze, post 
momenta pauxzo, oni povas imagi la scenon, kiam li atingis 
la tunelofinon, aperturon kies grandeco kaj formo similis la 
supran pordon. En gxi sxtele aperis la hobita kapeto. Antaux 
li nun trovigxis la plej malsupra kelo aux kaverna halo de I' 
antikvaj gnomoj gxuste meze de la monta kerno. Estis tiam 
preskaux senlume, kaj oni nur per konturoj povis diveni 



gxian vastecon. Sed de la proksima sxtona planko sxvebis 
supren arda brilo. La brilo de Smauxgo! 

Tie kusxis kolosa rugxa kaj orkolora dormanta drako. 

Stertoroj vibris kaj fumobukloj vaporis el ties nazo kaj 
fauxko. Sed dum li dormis, liaj intemaj fajroj ne fortis. Sub 
cxiuj liaj membroj kaj vasta volvita vosto, kaj cxiuflanke de li 
sternigxis longe for sur la senlumaj plankoj sennombraj 
stakoj da valorajxoj, forgxita kaj neforgxita oro, gemoj, 
juveloj kaj argxento, cxiuj rugxmakulitaj de la skarlata lumo. 

Smauxgo kusxis kun falditaj flugiloj kiel iu nemezurebla 
vesperto ripozante iom surflanke tiel, ke Bilbo povis vidi lian 
subzonon kaj lian longan palan ventron, inkrustitan de 
gemoj kaj orfragmentoj pro longa kusxado surtiu 
multekosta lito. Malantaux li trovigxis la plej proksimaj 
muroj, kie svage vidigxis pendantaj masxkirasoj, helmoj, 
hakiloj, glavoj kaj lancoj, kaj tie staris ankaux grandaj 
bokaloj kaj vazoj plenaj de trezoroj ne kalkuleblaj. 

Oni ne povas priskribi kiom tio imponis la hobiton. Efektive 
ne ekzistas suficxe da vortoj por esprimi lian surprizigxon, 
depost kiam la homoj sxangxis la lingvon, kiun la elfoj 
pratempe instruis al ili, kiam la mondo estis mirinda. Bilbo 
jam auxdis fabelojn kaj kantojn pri draktrezoroj, sed neniam 
antauxe imagis tiom da trezora grandiozo, avido kaj gloro. 
Gnoma trezoramo sorcxis kaj gxiskore impresis lin, kaj fiksite 
li gapis la netakseblan oran amason, kvazaux li forgesus 
gxian hororan gardiston. 

Li gapis dum tre longa tempo, gxis kontrauxvole li kasxe 
eliris el la porda ombro kaj proksimigxis al la limoj de la 
trezora amaso. Supre kusxis la dormanta drako sxajne tre 
minaca malgraux tio, ke li dormis. Bilbo prenis duansan 
pokalon, kies pezon li povus porti, kaj sxtelrigardis supren. 



Smauxgo movis sian flugilon, malfermis ungegon kaj lia 
tondra ronkado sxangxis sian sonorecon. 

Tiam Bilbo fugxis. Sed la drako ne vekigxis, almenaux ne tuj, 
sed spertis aliajn songxojn pri avareco kaj perforto kaj 
dauxre kusxis en sia halo da rabajxoj dum la eta hobito 
sxvite kuris supren laux la longa tunelo. Lia koro pulsis kaj 
liaj kruroj pli freneze tremis ol kiam li subeniris, sed li tenajle 
tenis la pokalon, kaj pensis precipe: “Jes, ja, mi sukcesis! Ili 
ja lauxdos tion. CXu rai pli similas spiciston aux sxteliston? 
Nu, oni ne plu auxdos tion.” 

Kaj li pravis. Balino gxojis kiam li revidis la hobiton, kaj estis 
same surprizita kaj ravita. Li portis Bilbon eksteren. Estis 
noktomezo, kaj nuboj kovris la stelojn. Sed Bilbo kusxigxis 
kun okuloj malfermaj kaj plezure spiris la fresxan aeron, kaj 
ne atentis la gnomojn, kiuj ekscitigxis kaj lauxdis lin, 
frapetante lin amike kaj dedicxante sin kaj siajn familiojn je 
lia servo por sennombraj venontaj generacioj. 

La gnomoj pasigis la pokalon intersi gxoje parolante pri sia 
retrovita trezoro, kiam subite enorma bruego tremigis la 
monton de malsupre, kvazaux malnova vulkano decidis 
erupcii denove. La pordo malantaux ili preskaux fermigxis, 
kaj nur kojnosxtono gardis gxin malferma. Kaj interne de la 
longa tunelo el la fora profundajxo terure ehxis mugxa kaj 
stamfa bruado, kiu vibrigis la teron sub ili. 

Tiam la gnomoj forgesis la triumfemon kaj memfidajn 
fanfaronojn kaj kauxris pro timo. Ili ja devis ankoraux batali 
kontraux Smauxgo. Estas cxiam dangxere ne konsideri 
drakon en sia planado, precipe kiam oni trovigxas apude. 
CXiuj drakoj amasigas trezoron, kiun eble ili ne povas uzi. 
Sed kutime ili konas siajn valorajxojn parkere, kaj precipe 
post longa posedado. Kaj Smauxgo estis tipa drako. Unue li 
estis songxinta maltrankvile pri militisto tre malgranda sed 



minace armita de akra glavo kaj arda auxdaco. Poste li 
dormetis kaj fine vekigxis. Sentigxis stranga ekblovo da aero 
en la kaverno. CXu venteto venis de tiu eta truo? Li neniam 
pensis, ke gxi estis fidinda kvankam gxi estis tre malgranda, 
kaj li nun rigardis gxin severe kaj suspekteme demandante 
sin, kial li antauxe ne sxtopis gxin. Lastatempe li supozis, ke 
li auxdis surdajn frapantajn ehxojn veni al lia kusxejo de fora 
supro. Li movigxis kaj etendis sian kolon por flari. Tiam li 
rimarkis la mankon de la pokalo! 

SXtelo! Fajro! Murdo! Tio ne okazis ekde lia veno al la Monto! 
Lia furiozo ne estis priskribebla. Tia furiozo vidigxas, nur 
kiam ricxuloj, kiuj posedas pli ol ili bezonas, subite perdas 
tion kion ili posedas jam delonge, sed kion ili neniam uzis 
aux deziris. Fajro elsputigxis, la halo enfumigxis, la monta 
fundo sxanceligxis. Lia kapo vane etendigxis gxis la 
malgranda truo, kaj tiam envolvante sin, mugxante kiel 
subtera tondro, li forlasis sian profundan kusxejon tra gxia 
granda pordo al la altaj kavernoj de la monta palaco kaj 
supren gxis la CXefporclo. 

Lia sola celo estis prisercxi la tutan monton, gxis li kaptos, 
dissxiros kaj distretos la sxteliston. Kiam li trairis la pordon, 
la akvo sube vaporigxis kun arda siblado. Li ekflugis 
flamante supren kaj sidigxis sur la monta pinto en 
sxprucanta nubo de verda kaj skarlata fajro. La gnomoj 
auxdis la teruran bruon de lia ekflugo, kaj ili kuntirigxis 
kontraux la muron de la herba breto, kaj kauxrante sub 
rokegoj esperis iumaniere eviti la timigajn okulojn de la 
cxasanta drako. 

Ili cxiuj estus mortintaj en tiu loko, se Bilbo ne vigligxus 
denove. 


— Rapidu! Rapidu! — li anhelis. — La pordo! La tunelo! Estas 
malutile resti cxi tie. 



Instigite de tiuj vortoj, ili komencis enrampi la tunelon, kiam 
Bifuro kriis: 

— Miaj kuzoj — Bomburo kaj Bofuro — ni forgesis ilin. Ili 
estas sube en la valo! 

— Ili mortos kun la poneoj, kaj la provizoj estos perditaj, 

— gxemis la aliaj. — Ni povas nenion fari. 

— Sensencajxoj! — diris Torino, reakirante sian dignon. — Ni 
ne povas forlasi ilin. Eniru do sinjoro Baginzo kaj Balino, kun 
Filio kaj Kilio — la drako ne havu nin cxiujn. Nun, vi aliaj 
trovu la sxnurojn, rapidu! 

Tio estis la plej malagrabla travivajxo, el cxiuj kiujn ili spertis 
gxis nun. La abomenaj eksplodoj de la Smauxga kolero ehxis 
sur la sxtonojn super ili. CXiumomente estis risko, ke li 
alflugos kiel fulmanta flagro aux cirkulos cxirkaux la monto 
por trovi ilin apud la dangxera klifo, dum ili tiris furioze la 
sxnurojn. Bofuro estis hisita supren, kaj ankoraux nenio misa 
okazis. Bomburo estis levita supren, anhelanta kaj 
ekblovanta, dum la sxnuroj knaris; kaj ankoraux nenio misa 
okazis. Iloj kaj kelkaj provizoj estis tiritaj supren, kaj tiam 
okazis granda misajxo. 

Auxdigxis super ili kirligxanta zumado. Rugxa brilo ekbrilis 
sur la rokaj anguloj. Venis la drako. 

Ili havis nur momenteton porfugxi en la tunelon, altirante 
kaj kuntrenante siajn pakajxojn, kiam Smauxgo elanis el la 
nordo, lekante perflamoj la montajn deklivojn, batante siajn 
flugilojn kun tempesta fajfado. Lia brulanta spirado 
sxrumpigis la herbon antaux la pordo kaj enfiltrigxis en la 
fendeton, kiun ili lasis, kaj brulvundis ilin, dum ili kusxis kaj 
kasxis sin. Fajroj flagris kaj nigraj apudrokaj ombroj dancis. 
Poste cxio igxis malluma, kaj li preterpasis. La poneoj kricxis 
pro teruro, rompis siajn sxnurojn kaj forgalopis sovagxe. La 



drako spiralis malsupren, turnis sin por persekuti ilin kaj 
foriris. 

— Tiel mortos niaj kompatindaj bestoj! — dirisTorino. 

— Nenio povas eskapi Smauxgon, se tiu ekvidis gxin. CXi tie 
ni estas, kaj cxi tie ni restos, gxis kiam iu el ni deziros treni 
sin plurajn longajn mejlojn reen al la rivero, dum Smauxgo 
gvatas! 

Tio ne estis agrabla penso! Ili plurampis suben, kaj tie ili 
kusxis kaj tremis, kvankam estis varme kaj malfresxe, gxis 
kiam pala auxrora lumo trapasis la pordan fendeton. Foje 
dumnokte ili povis auxdi la drakan mugxadon lauxtigxi kaj 
poste fadi, dum tiu ade rondiris prisercxante la montajn 
deklivojn. 

Li konjektis, helpe de la poneoj kaj la spuroj de tendaro kiujn 
li malkovris, ke iuj venis de la rivero kaj la lago kaj grimpis la 
montan deklivon en la valo, kie la poneoj trovigxis. Sed liaj 
esplorantaj okuloj ne vidis la pordon, kaj la malgranda 
altmura breto deturnis la plej ferocajn flamojn. Li cxasis 
longe sed sensukcese gxis la auxrora venteto fridigis lian 
koleron, kaj li reiris al sia ora kusxejo pordormi kaj refortigxi. 
Li neniam povus pardoni sxtelon — ecx se mil jaroj 
transformus lin al subbrulanta sxtona statuo, sed 
tiumomente li povis almenaux atendi. SXtele kaj silente, li 
rampis reen al sia kusxejo kaj duonfermis siajn okulojn. 

Kiam venis la mateno la gnomoj malpli timis. Ili koncedis, ke 
tiaj dangxeroj estis konformaj al tiu tipo de trezorgardisto, 
kaj ne estus inde, ke ili forlasu sian mision tiumomente. Kaj 
cetere ili nun ne povus facile foriri, kiel Torino jam rimarkigis. 
Iliaj poneoj estis jam perditaj aux mortaj, kaj ili devis atendi 
longe antaux ol Smauxgo suficxe malstrecxus sian gvatadon 
por ke ili provu longan piedvojagxon. Felicxe, ili savis suficxe 
da provizoj por pluvivi dum kelka tempo. 



Ili diskutis longe, kion ili faru, sed ne povis elpensi manieron 
forigi Smauxgon. Tio estis cxiam la difekto de ilia plano, pri 
kiu Bilbo inklinis atentigi ilin. Kiel oni kutime faras, kiam oni 
estas entute konfuzita, ili komencis grumbli al la hobito 
kulpigante lin pri tio, kion iii unue gxuis: li sxtelis la pokalon 
kaj tro frue furiozigis Smauxgon. 

— Kion mi devus fari? — respondis Bilbo kolere. — Oni ja ne 
dungis min por mortigi drakojn — jen laboro por militistoj 

— sed nur por sxteli trezoron. Mi komencis kiel eble plej 
bone. CXu vi atendis, ke mi revenu kun la tuta trezoro de 
Troro sur mia dorso? Se indas grumbli, mi kredas, ke temas 
pri mia vico. Vi devus esti kunportintaj kvincent 
rompsxtelistojn kaj ne unu solan. Mi certas, ke dum la 
trezoro gloras vian avon, vi ne povas pretendi, ke vi klarigis 
ecx unufoje kiom vasta lia ricxeco ja estas. Mi devus pasigi 
jarcentojn por porti cxion supren, se mi estus kvindekoble pl 
granda kaj Smauxgo estus kvieta kiel kuniklo. 

Post tio, kompreneble, la gnomoj petis lian pardonon. 

— Kion do vi proponas fari, sinjoro Baginzo? — gxentile 
demandis Torino. 

— Mi havas neniun ideon gxis nun — almenaux se vi parolas 
pri transportado de la trezoro. Tio dependas gxuste de nia 
fortuno kaj de forigo de Smauxgo. Mia metio ne akordigxas 
kun forigo de drakoj, sed mi klopodos elpensi tion. Miaparte, 
mi esperas absolute nenion, kaj nur deziras esti sekura en 
mia hejmo. 

— Sed pri tio ni ne zorgu nun! Kion ni faru hodiaux? 

— Nu, se vi vere deziras mian opinion, mi devas diri, ke nia 
nura elekto estas resti cxi tie. Ni povas sendube elrampi 
sendangxere dum la tago por spiri. Eble poste, unu-du el ni 
elektigxos porsercxi la stokon apud la rivera bordo por 



replenigi niajn provizojn. Sed intertempe cxiu devos resti en 
la tunelo nokte. Nun mi havas proponon por vi. Mi havas 
mian ringon, kaj rampos suben posttagmeze—cxar Smauxgo 
tiam devos dormeti, se iumomente li efektive dormas — kaj 
mi vidos, kion li preparas. Eble mi trovos ion. “CXiu drako 
havas sian vundeblan lokon”, — ofte diris mia patro, 
kvankam mi ne supozas, ke li reale spertis tion. 

Nature la gnomoj akceptis la proponon senhezite. Ili jam 
multe respektis la etan Bilbon. Li nun farigxis la efektiva 
aventurestro. Li jam komencis skizi siajn proprajn planojn kaj 
ideojn. Kiam venis tagmezo, li pretigis sin por nova vojagxo 
gxis la monta fundo. Li ne sxatis tion, kompreneble, sed ne 
estis tiom malbone, cxar li sciis pli malpli tion, kio atendis 
lin. Se li estus pli klera pri drakoj kaj iliaj sagacaj manieroj, li 
eble pli timus kaj malpli esperus ke li trovus cxi tiun 
dormanta. 

La suno brilis kiam li ekiris, sed en la tunelo estis mallume 
kiel nokte. La lumo de la pordo, kiu estis preskaux fermita, 
baldaux forvelkis, dum li subeniris. Li progresis tiel silente, 
ke fumo blovita de milda venteto estus pli brua, kaj li emis 
fieri pri tio kiam li proksimigxis al la suba aperturo. Vidigxis 
nur tre svaga rugxlumo. 

“Olda Smauxgo estas laca kaj dormanta, — li pensis. — Li ne 
povos vidi min kaj ne auxdos min. Kuragxu Bilbo!” Li 
forgesis aux ne sciis la flarpovon de la drakoj. Estas gxena 
fakto, ke ili povas gardi la okulojn duone malfermitaj dum la 
dormado, se ili suspektas ion. 

Smauxgo certe sxajnis dormi, kvazaux li mortus, kaj vidigxis 
en la mallumo nur elronkita floko da svaga vaporo, kiam 
Bilbo sxtelrigardis el la truo. Li preskaux pasxis antauxen, 
kiam lin subite trafis arda kaj trapika lumradio sub la 
pendanta palpebro de I' maldekstra okulo de Smauxgo. Li 



nur sxajnigis, ke li dormis! Li gvatis la tunelan enirejon! 
Bilbo rapide retropasxis kaj benis la fortunon de sia ringo. 
Tiam Smauxgo ekparolis. 

— Nu, sxtelisto! Mi flaras vin, kaj mi sentas vian aerfluon. Mi 
auxdas vian spiradon. Venu! Servu vin libere, cxar estas 
multo kaj restos suficxa kvanto! 

Sed Bilbo ne estis tiel malklera pri drakoj, kaj se Smauxgo 
esperis proksimigi lin tiel facile, li estis trompita. 

— Ne dankon, ho Smauxgo la Majesta! — li respondis. — Mi 
venis ne por donacoj. Mi deziris nur rigardi vin kaj vidi, cxu 
vi estas tiel grandioza, kiel la legendoj rakontas. Mi ja ne 
kredis ilin. 

— CXu vere? — diris la iom flatita drako, kvankam li tute ne 
kredis tion. 

— La kantoj kaj fabeloj tute ne aludas la verecon, ho 
Smauxgo la plej Majesta kaj Katastrofa Mastro, — respondis 
Bilbo. 

— Vi estas tre bone edukita por sxtelisto kaj mensogulo, 

— diris la drako. — Vi sxajne konas mian nomon, sed mi ne 
memoras flari vian odoron antauxe. CXu mi rajtas demandi, 
kiu vi estas kaj de kie vi venis? 

— Vi ja rajtas! Mi venis de sub la monteto, kaj vojiris sub la 
montoj, super la montoj kaj tra la aero. Mi estas tiu, kiu 
marsxas nevideble. 

— Mi povas tion kredi, — diris Smauxgo. — Sed tio ne estas 
via kutima nomo. 

— Mi estas la enigmoludanto, la retohakisto, la pikanta 
musxo. Oni elektis min kiel bonsxancan numeron. 



— Belaj titoloj! — subridis la drako. — Sed bonsxancaj 
numeroj ne cxiam estas gajnaj numeroj. 


— Mi estas tiu, kiu dronigas siajn amikojn vivantaj, saturante 
ilin kaj retirante ilin vivaj el la akvo. Mi venis el saka fundo, 
sed neniu ensakigos min. 

— Tiuj titoloj malpli kredeblas, — mokis Smauxgo. 

— Mi estas ursamiko kaj aglogasto. Mi estas Ringogajnanto 
kaj Fortunportanto. Mi estas Barelrajdanto, — li dauxrigis 
sxatante siajn proprajn enigmojn. 

— Tiuj estas pli tauxgaj! — diris Smauxgo. — Sed ne lasu 
vian imagopovon forporti vin! 

Estas evidente, ke oni devas konversacii kun drakoj 
tiumaniere, se oni deziras ne malkasxi sian nomon (kio estas 
sagxa), kaj deziras ne ofendi ilin per aplomba rifuzo (kio 
estas ankaux tre sagxa). CXiuj drakoj estas nerezisteble 
tentitaj de enigmoludoj kaj prokrasta enigmosolvado. CXi- 
foje rakontigxis multo, kiun Smauxgo ne povis kompreni 
(kvankam mi supozas, ke vi rekonas la aventurojn, kiujn 
Bilbo aludis), sed li supozis, ke li komprenis suficxe, kaj li 
ridante kluketis al si mem. 

“Mi pravis do hieraux vespere, — li ridetis al si.— Laganoj. 
Jen fi-plano de tiuj mizeraj kuvokomercantaj Laganoj, aux mi 
estas lacerto. Mi ne vizitis tiun regionon dum epokoj, sed 
nun mi okupigxos pri tio!” 

— Nu bone, ho Barelrajdanto! — li lauxte diris. — Eble via 
poneo nomigxis Barelo, sed eble ne, kvankam gxi estis 
suficxe dika. Vi eble marsxas nevideble, sed vi ne marsxis la 
tutan vojon. Mi sciigu al vi, ke mi voris ses poneojn la 
pasintan nokton, kaj mi baldaux kaptos kaj formangxos la 
aliajn. Kompense por tiu bonega festeno, mi diros al vi unu 



konsilon por via bonfarto: ne plu rilatu kun gnomoj, se vi 
povos! 

— Gnomoj! — diris Bilbo pretekstante surprizon. 

— Ne babilu! — diris Smauxgo. — Mi pli bone ol iu ajn konas 
la odoron (kaj guston) de gnomoj. Ne rakontu al mi, ke mi 
povas mangxi gnomrajditan poneon kaj ne rimarki tion! Vi 
misfortunos, se vi restos kun tiaj kunuloj, SXtelisto 
Barelrajdanto. Miaparte mi volonte lasos vin foriri por anonci 
tion al ili. 

Sed li ne diris al Bilbo, ke li flaris iun nekonatan odoron 

— nome hobitan odoron, kiun li ne spertis antauxe, kaj li 
konsternigxis pri tio. 

— Mi konjektas, ke vi ricevis bonan prezon portiu pokalo la 
pasintan nokton, cxu ne? — li dauxrigis. — Diru do, cxu ion 
ajn? CXu neniom? Nu, tio estas tipe gnoma trajto. Kaj mi 
supozas, ke ili vagas ekstere, dum via tasko estas pli 
dangxera kaj via pago estas nur tio, kion vi oportune sxtelas, 
kiam mi ne gvatas. CXu por ili? CXu vi akiros vian justan 
porcion? Ne kredu tion! Se vi eskapos vivanta, vi estos 
bonsxanca. 

Bilbo nun sentis sin malkomforte. Kiam sercxante lin en la 
ombroj la esploranta okulo de Smauxgo trafis lin, li tremis 
kaj neklarigeble deziris elkuri kaj malkasxi sin por diri la 
veron al Smauxgo. Fakte li tre riskis drakan ensorcxadon. 

Sed gajnante sian auxdacon denove, li reparolis: 

— Vi ne scias cxion, ho Smauxgo la Potenca, — li diris. — Ni 
ne nur pro oro venis cxi tien. 

— Ha ha! Vi konfesas, ke vi estas “ni”! — ridis Smauxgo. 

— Kaj kial ne mencii “ni, la dekkvaropo” por kompletigi la 
rakonton, sinjoro Bonsxanca Numero? Estas agrable auxdi ke 



vin allogis aliaj aferoj krom mia oro. Tiucele, vi do eble ne 
tute malsxparos vian tempon. Mi ne scias cxu venis en vian 
kapon la ideo, ke ecx se vi povus sxteli la oron iom post iom 

— dum ni diru kelkaj centoj da jaroj — vi ne povus porti gxin 
tro longe for? Ne utilus trezoro sur monta deklivo, cxu? 

Egale gxi ne utilus en arbaro, cxu ne? CXielo mia! CXu la 
makulo en la kalkulo ne vidigxis? Mi supozas, ke vi devus 
ricevi pli malpli dekkvaronon laux la kontrakto, cxu ne? Sed 
kio pri liverado? Kio pri portado? Pri armitaj gardistoj kaj 
impostoj? 

Tiam Smauxgo ridis lauxte. Li estis malica kaj sagaca, kaj li 
sciis ke li divenis suficxe prave. Tamen li suspektis, ke 
Laganoj origine skizis la planon kaj ke la plimulto de I' 
rabajxo estis destinita halti en la akvo-borda urbo, kiu dum 
lia junagxo nomigxis Esgaroto. 

Vi eble ne kredas tion, sed Bilbo estis tre surprizita. GXis nun 
lia pensado kaj energio celis nur la vojagxon al la Monto kaj 
la sercxon de la enirejo. Li neniam pripensis kiel oni 
forportos la trezoron, kaj certe ne scivolis kiel li reportos sian 
porcion hejmen al Bag-Endo Sub la Monteto. 

Nun malagrabla ideo fiksigxis en lia menso. CXu ankaux la 
gnomoj forgesis tiun gravan punkton? Aux cxu ili mokis lin 
ridante sub siaj barboj? Tio estas la efiko de dialogo kun 
drako cxe nesciantoj. Estas evidente, ke Bilbo devis tre 
zorge atenti, sed Smauxgo havis tre persvadan personecon. 

— Mi asertas al vi, — li diris, klopodante resti lojala al siaj 
amikoj kaj gardi sian aplombon, — ke la oro estis nur 
kromkonsidero por ni. Ni venis surmonte kaj submonte, per 
ondoj kaj ventoj por la vengxo. CXu vi ne konstatas, ho 
Smauxgo la Nekalkuleble Ricxa, ke via gloro kreis por vi 
kelkajn ferocajn malamikojn? 



Tiam Smauxgo vere ridegis — per renversa eksplodo, kiu 
sxancelis kaj surterigis Bilbon, dum fore en la supro de la 
tunelo la kunpremitaj gnomoj imagis, ke Bilbo pereis subite 
kaj malagrable. 

— Vengxo! — li elsnufis, kaj liaj okuloj lumigis la halon de la 
planko gxis plafono kiel skarlata fulmo. — Vengxo! La Regxo 
sub la Monto estas mortinta, kaj kie estas ties idoj, kiuj 
sercxas vengxon? Giriono, Mastro de Dalo, estas mortinta, 
kaj mi voris lian popolon kiel lupo sxafojn, kaj kie estas la 
idoj de liaj idoj, kiuj auxdacus proksimigxi al mi? Mi murdas, 
kie mi deziras kaj neniu rezistas. Mi pistis la antikvajn 
militistojn, kaj iliaj parencoj ne plu logxas en la hodiauxa 
mondo. Tiam mi estisjuna kaj delikata. Nun mi estas 
maljuna kaj forta, tre forta, fortega, ho Ombra SXtelisto! — li 
fanfaronis. — Mia kiraso estas kvazaux dek sxildoj. Miaj 
dentoj estas glavoj, miaj ungegoj estas lancoj, mia vosto 
frapas kiel fulmobato, miaj flugiloj egalas uraganon, kaj mia 
spiro — morton! 

— Mi cxiam supozis, — diris Bilbo pepante pro timo, — ke 
drakoj havas molajn subajxojn, precipe en la partoj... hm... 
ventraj. Sed sendube vi estas tiel fortika, ke vi pripensis 
tion. 

La drako cxesigis sian fanfaronon. 

— Viaj informoj estas eksmodaj, — li replikis seke. — Mi 
estas kirasita de I' kap' gxis la vosto perferaj skvamoj kaj 
duraj gemoj. Neniu klingo trapikos min. 

— Tion mi supozis, — diris Bilbo. — Efektive neniu egalas 
Mastron Smauxgo la Nepenetreblan. Estas tiom majeste 
posedi vesxton el fajnaj diamantoj! 

— Jes, estas ja rare kaj mirinde, — diris la absurde 
plezurigita Smauxgo. Li ne sciis, ke la hobito jam vidis lian 



nekutiman subsxirmilon dum sia antauxa vizito, kaj tiu havis 
jukan scivolemon porekzameni gxin pli proksime. La drako 
ruligxis surflanken. — Rigardu! Kion vi opinias pri tio? 

— Blindume mirinda! Perfekta! Sendifekta! Pompa! — diris 
Bilbo lauxte, samtempe pensante: “Olda azeno! Ja vidigxas 
meze de 1' kavo sur la maldekstra brusto, makulo nuda kiel 
sensxela heliko!” 

Vidinte tion, sinjoro Baginzo celis nurforiri. 

— Nu, mi ne devas prokrastigi vian Mosxton, — li diris, 

— aux malhelpi vian tiom merititan ripozon. Poneoj postulas 
multe da cxasado, mi kredas, post longa antauxkurado. Kaj 
same rompsxtelistoj, — li aldonis retropafe, dum li impetis 
reen kaj kuris supren laux la tunelo. 

Tio estis maloportuna respondo, cxar la drako kracxis 
terurajn flamojn malantaux lin, kaj kvankam Bilbo tre rapide 
kuris supren laux la deklivo, li ne suficxe komforte forkuris 
antaux la abomena kapo de Smauxgo premigxis kontraux la 
suba aperturo. Bonsxance, la tuta kapo kaj fauxko ne povis 
eniri, sed la naztruoj sputis fajron kaj vaporon por persekuti 
lin, kaj li preskaux svenis kaj stumblis senvide pluen, agonie 
kaj timante. Lia klera konversacio kun Smauxgo placxis al li, 
sed lia fina eraro sxokis kaj revigligis lin. 

“Ne ataku drakon moke, Bilbo, stultulo! — li diris al si, kaj tio 
farigxis unu el liaj plej sxatataj frazoj, kiu poste proverbigxis. 

— Vi ankoraux ne atingis la aventurofinon”, — li aldonis, 
cetere prave. 

La posttagmezo farigxis vespero, kiam li eliris denove kaj 
falis svenante sur la tiel nomitan sojlon. La gnomoj revekis 
lin, kaj kuracis liajn brulvundojn kiel eble plej bone. Sed 
pasis longa tempo, antaux kiam liaj kolaj kaj kalkanaj haroj 
rekreskis plene, cxartiuj estis bruligitaj kaj krispitaj gxis la 



hauxto. Dume liaj amikoj provis kuragxigi lin kaj avide 
atendis liajn novajxojn, scivolante kial la drako tiom terure 
bruis kaj kiel la hobito sukcesis eskapi. 

Sed la hobito estis turmentita kaj gxenita, kaj ili malfacile 
paroligis lin. Pripensante la situacion, li nun bedauxris 
kelkajn frazojn, kiujn li diris al la drako, kaj ne volis ripeti 
ilin. La maljuna turdo sidis sur roko apude kun la kapo 
flanken klinita, auxskultante cxion, kion oni diris. Por pruvi 
sian malbonhumoron Bilbo prenis sxtonon kaj jxetis gxin al 
la turdo, kiu nurflanken flirtis kaj revenis. 

— Estu malbenita tiu birdo! — diris Bilbo kolere. — Mi 
kredas, ke li subauxskultas, kaj mi ne sxatas lian aspekton. 

— Lasu lin trankvila! — dirisTorino. — Turdoj estas bonaj kaj 
amikaj. Tiu cxi birdo estas tre maljuna, kaj eble li estas la 
lasta parenco de la speco, kiu logxis apude kaj dresigxis en 
la manoj de miaj patro kaj avo. Ili estis speco longviva kaj 
magia, kaj tiu povas esti unu el tiuj, kiuj vivas depost tiu 
epoko, jam de pli malpli ducent jaroj. La homoj de Dalo 
sukcesis lerni ilian lingvon, kaj uzis ilin por porti mesagxojn 
al Lagurbo kaj aliloken. 

— Nu li certe havos novajxojn por Lagurbo, se li atendas 
tion, — diris Bilbo, — kvankam mi dubas, ke restas tie 
homoj, kiuj faras al si la klopodon lerni la turdan lingvon. 

— Kial, kio okazis? — kriis la gnomoj. — Dauxrigu vian 
rakonton! Tiam Bilbo diris al ili cxion, kion li memoris, kaj 
konfesis sian malagrablan ideon, ke la drako jam divenis 
multon helpe de liaj enigmoj, kaj ankaux de la tendaroj kaj 
poneoj. 

— Mi certas, ke li scias, ke ni venis de Lagurbo kaj ricevis 
helpon de tie. Mi havas la teruran senton, ke li nun intencas 
iri tien. Mi bedauxras multe, ke mi menciis barelrajdadon. 



Tio atentigus pri la laganoj ecx blindan kuniklon en cxi tiu 
regiono. 

— Nu, ja! Tio estas neevitebla, kaj estas malfacile ne diri la 
veron, kiam oni parolas kun drakoj. Almenaux laux la 
onidiroj, — diris Balino, esperante kvietigi lin. — Mi kredas 
ke vi suficxe bone kondutis, laux mi, cxar vi eltrovis 
almenaux unu tre gravan informon. Kaj tio superas la 
sukceson de tiuj, kiuj antauxe interparolis kun Smauxgo. Ni 
eventuale profitos la sxancon, ke ni scias pri tiu nuda 
makulo sur la vesxto de tiu maljuna lacerto. 

Tio sxangxis la konversacion, kaj ili komencis paroli ne nur 
pri historia, sed ankaux pri dubinda kaj mita mortigado de 
drakoj, pri diversaj stiloj de ponardado, trancxado kaj 
subpikado, kaj pri la pluraj artoj, artifikoj kaj strategioj, kiujn 
oni jam uzis por tion fari. La gxenerala opinio estis, ke trafi 
drakon dum li dormis estis malfacila tasko, kaj ke pusxi aux 
piki dormantan drakon pli ofte fiaskus ol auxdaca sturma 
atako. Dum ili parolis, la turdo auxskultis, kaj kiam la steloj 
reaperis, li etendis siajn flugilojn kaj forflugis. Kaj dum ili 
parolis, la ombroj sternigxis kaj Bilbo farigxis ecx pli 
malkontenta kaj maltrankvila. 

Fine li interrompis ilin. 

— Mi certas, ke ni estas tre malsekuraj cxi tie, — li diris, 

— kaj mi ne vidas kial ni restu sidantaj cxi tie. La drako jam 
dezertigis cxiujn verdajn landojn cxirkauxe, kaj krome venis 
la nokto kaj malvarmigxis. Mi sentas gxisoste, ke li reatakos 
cxi tiun lokon. Smauxgo nun scias, kiumaniere mi subiris al 
lia halo, kaj oni povasfidi, ke li eltrovos la aliflankan 
enirejon. Li frakasos cxi tiun flankon de I' Monto, se li 
bezonos, por sxtopi nian foriron — kaj placxus al li des pli 
bone, se tio pistus nin samtempe. 



— Vi estas ja malgaja, sinjoro Baginzo! — diris Torino. — Kial 
Smauxgo ne blokis la suban aperturon, se li tiom deziras 
bari nian enirejon? Li ankoraux ne faris tion, cxar ni auxdus 
tion antauxe. 

— Mi ne scias, mi ja ne scias. Mi supozas, ke la kialo estas, ke 
li unue volis allogi min internen, kaj nun li eble atendas la 
finon de la cxi-vespera cxasado. Eble li ne volas damagxi 
sian dormocxambron, sed mi preferus, ke vi ne plu diskutu 
kun mi. Smauxgo nepre baldaux aperos, kaj nia nura sxanco 
estas aux eliri nun aux eniri la tunelon pli profunden 
ferminte la pordon. 

Li estis tiel avide sincera, ke la gnomoj fine obeis lin, 
kvankam ili prokrastis porfermi la pordon. La plano sxajnis 
malespera, cxar neniu sciis cxu gxi malfermigxus de interne, 
kaj ne placxis al ili la ideo, ke ili estus enfermitaj kun nura 
elirejo tra la draka kusxejo. Kaj plie cxio sxajnis tre silenta 
kaj interne kaj ekstere de I' tunelo. Tiel dum kelka tempo ili 
sidis ene, ne malproksime en la tunelo kun duonfermita 
pordo, kaj dauxre parolis. 

Iliaj paroloj nun temis pri la malicaj drakaj vortoj kontraux la 
gnomoj. Bilbo bedauxris, ke li auxdis tion, aux almenaux 
deziris certigi sin pri la honesteco de I' gnomoj, kiam ili 
deklaris ke ili neniam pensis pri kio okazus al la trezoro post 
kiam ili gajnus gxin. 

— Ni sciis, ke temis pri malespera aventuro, — diris Torino, 

— kaj ni ankoraux konscias tion. Sed mi supozas, ke kiam ni 
gajnos gxin, restos suficxe da tempo por decidi kion fari kun 
gxi. Rilate vian porcion, sinjoro Baginzo, mi certigas vin, ke 
ni estas tre dankemaj, kaj vi povos elekti vian propran 
dekkvaronon, tuj kiam ni havos ion divideblan. Mi 
bedauxras, ke vi estas gxenita pri transportado, kaj mi 
konfesas, ke restas multaj obstakloj — la landoj ne mildigxis 



depost multaj jaroj, kaj oni ecx povas diri la kontrauxon 

— sed ni faros nian plejeblon porvi, kaj pagos nian parton 
de la kostoj, kiam la momento venos. Kredu min aux ne, laux 
via volo! 

Post tiuj paroloj la temo pasis al la amasigita trezoro kaj al 
valorajxoj memoritaj deTorino kaj Balino. Ili scivolis, cxu tiuj 
kusxas ankoraux tie en la halo, kaj sin demandis cxu ili estis 
nerompitaj: lancoj fabrikitaj por la armeoj de la granda regxo 
Bladortino (delonge mortinta) kun trifoje forgxitaj pintoj kaj 
stangoj lerte inkrustitaj de oro sed neniam liveritaj aux 
pagitaj; sxildoj destinitaj al longe mortintaj militistoj; la 
granda ora pokalo de Troro kun du ansoj martelita kaj 
gravurita kun birdoj kaj floroj kies okuloj kaj petaloj konsistis 
el juveloj; nepenetreblaj masxkirasoj lamenigitaj de oro kaj 
argxento; kaj la kolcxeno de Giriono, Mastro de Dalo, 
fabrikita el kvincent smeraldoj herboverdaj, kiun li speciale 
donacis pro tio, ke oni armis lian filon per masxkiraso el 
gnomartaj ringoj, kies fabrikmetodo neniam antauxe 
efektivigxis cxar gxi estis forgxita el pura argxento kun 
egalaj forto kaj potenco de triobla sxtalo. Sed la plej fajna 
trezorajxo estis granda blanka gemo, kiun la gnomoj trovis 
en la plej profundaj montaj subajxoj — la Montokoro, la 
Arkesxtono de Traino. 

— La Arkesxtono! La Arkesxtono! — murmuris Torino en la 
mallumo, revante kun mentono sur siaj genuoj. — GXi similis 
milfacetan globon, gxi brilis argxente en la fajrolumo, kiel 
akvo sub la suno, kiel negxo sub steloj, kiel pluvo sur la 
luno! 

Sed la sorcxa trezoramo mankis al Bilbo. Li nur 
duonauxskultis iliajn parolojn. Li sidis plej proksime al la 
pordo kaj klinis unu orelon por auxdi spurojn de eksteraj 
bruoj kaj per la alia provis auxdi trans la gnomoj ehxojn aux 
flustrajn movigxojn de longe sube. 



La mallumo profundigxis kaj li pli maltrankviligxis. 


— Fermu la pordon! — li petis ilin, — Mi timas tiun drakon 
gxisfunde. Malpli placxas al mi tiu silento ol la tumulto de la 
pasinta nokto. Fermu la pordon, antaux ol estos tro malfrue. 

10 en lia vocxo konsternis la gnomojn. Torino lante vekigxis 
el siaj revoj, levis sin kaj per piedo forbatis la pordan 
kojnosxtonon. Poste ili pusxis la pordon kaj fermis gxin kun 
obtuza klako. Ne trovigxis seruro interne de la pordo. Ili estis 
enfermitaj en la Monto! 

Kaj gxustatempe. Ili apenaux iris en la tunelon, kiam frapego 
frakasis la montan deklivon kiel majesta krakego de iu 
ramego el arbaraj kverkoj svingataj de gigantoj. La sxtono 
eksplodis, la muroj fendigxis, kaj rokoj falis de la plafono sur 
iliajn kapojn. Mi ne sxatas imagi, kio okazus se la pordo 
estus ankoraux malfermita. Ili fugxis suben laux la tunelo, 
nurfelicxaj, ke ili ankoraux vivis, dum malantaux ili 
auxdigxis la ekstera mugxanta kaj tertremiga furiozo de 
Smauxgo. Li sxiris rokojn, rompis murojn kaj klifojn per 
vipado de sia kolosa vosto, gxis ilia alta bazo kun bruligita 
herbo, turda sxtono, helikoplenaj muroj kaj mallargxa breto 
malaperis en amaso da splitetoj, kaj lavango da rompajxoj 
plongxis super la klifojn en la suban valon. 

Smauxgo estis rampinta el sia kusxejo silente kaj sekrete kaj 
sxtele ekflugis por sori peze kaj malurgxe en la mallumo kiel 
monstra korvo, sxvebante kun la vento okcidente de la 
Monto, esperante tie surprizi iun aux ion kaj trovi la tunelan 
aperturon, kiun uzis la sxtelisto. Tial lia furiozo flagris, kiam 

11 trovis neniun kaj vidis nenion, ecx en la loko, kie li kredis 
trovi la elirejon. 

Post kiam li elcxerpis sian furiozon tiumaniere, li sentis sin 
pli bone kaj sincere opiniis, ke neniu trudus sin denove de 



tiu direkto. Dume li devis plu vengxi sin. 


— Barelrajdanto! — li elsnufis. — Viaj piedoj sendube venis 
de la akvobordo kaj laux la rivero. Mi ne rekonas vian 
odoron, sed ecx se vi ne estas unu el tiuj laganoj, vi ricevis 
ilian helpon. Ili vidos min, kaj memoros pri tiu, kiu estas la 
reala Regxo sub la Monto! 

Li ekflugis en fajra nubo kaj foriris suden al la Rivero Rapida. 



13. Ne hejme 


Intertempe la gnomoj sidis en la mallumo kaj ilin cxirkauxis 
absoluta silento. Ili malmulte mangxis kaj malmulte parolis. 
Ili ne povis kalkuli kiom da tempo pasis. Kaj ili ne kuragxis 
movigxi, cxar iliaj mallauxtaj flustroj ehxis kaj resonade 
susuris en la tunelo. Kiam ili dormis, ili vekigxis ankoraux en 
senlumo kaj en senfina silento. SXajne post plurtaga 
atendado, dum ili sufokigxis kaj vertigxis pro aeromanko, ili 
ne plu povis elteni. Ili ecx estis preskaux pretaj bonvenigi la 
bruojn de draka reveno. Pro la silento ili timis iun el liaj 
malicaj ruzoj, sed ili ne povus cxiam sidi tie. Torino ekparolis: 

— Ni provu la pordon! Mi devas baldaux resenti la venton 
sur mia vizagxo, aux mi mortos! Mi kredas, ke mi preferus 
esti muelita de Smauxgo ol sufokigxi cxi tie! 

Tiam pluraj gnomoj levigxis kaj palpiris reen al la loko, kie 
trovigxis la pordo. Sed ili trovis la supran finon de 1' tunelo 
frakasita kaj blokita de rompitaj rokoj. Nek la sxlosilo nek la 
magio, kiun gxi antauxe obeis, malfermus gxin denove. 

— Ni estas kaptitaj! — ili gxemis. — Jen la fino. Ni mortos cxi 
tie. Sed iel, dum la gnomoj plej malesperis, Bilbo kurioze 
sentis, ke esperigo malsxargxis lian koron, kvazaux 
premanta pezo subite malaperus de sub lia vesxto. 

— Ne cxagrenigxu! — li diris. — “Se estas fajrero, restas 
espero” kiel cxiam diris mia patro, kaj “La tria klopodo 
kvitigas sxuldon''. Mi iros ankorauxfoje malsupren de I' 
tunelo. Mi jam iris dufoje, kiam mi sciis, ke la drako trovigxas 
cxe la fino. Nun mi riskos trian viziton, kvankam mi estas 
malpli certa. Cetere, la sola elirejo de cxi tie trovigxas nur 
sube de la tunelo. Kaj cxi-foje mi pensas, ke cxiuj devos 
akompani min. Senespere ili konsentis, kaj Torino ekiris apud 
Bilbo. 



— Bonvolu atenti! — flustris la hobito, — kaj bonvolu iri kiel 
eble plej silente! Eble Smauxgo mankas en la fundo, sed 
eble li ne mankas. Ni ne tro risku senbezone! 

Ili iris suben, ade suben. La gnomoj ne povis kompreneble 
egali la hobitan silenton dum ili sxteliris, kaj iliaj anhelado 
kaj snufado terure ehxis. Kelkfoje Bilbo timante haltis kaj 
auxskultis, sed auxdis neniun movigxon sube. Kiam ili venis 
funden, almenaux laux lia kalkulo, Bilbo surglitigis sian 
ringon kaj iris antauxen. Sed li ne bezonis gxin. La senlumo 
estis absoluta, kaj ili cxiuj estis same nevideblaj, kun aux 
sen la ringo. Fakte estis tiel nigre, ke la hobito atingis la 
aperturon neatendite, apogis sian manon sur nenio, stumblis 
antauxen, kaj ruligxis kapantauxe en la halon! 

Li kusxis tie kun sia vizagxo sur la planko kaj ne kuragxis 
levigxi. Ne vidigxis ecx glimero de lumo, kvankam sxajnis al 
li, kiam li fine levis sian kapon, ke briletis blanka heleco 
supre kaj malproksime de li en la ombroj. Sed gxi ne estis 
draka fajrero, kvankam la lacerta stinko sxvebis peze en tiu 
loko kaj vaporo gustis sur lia lango. 

Post kelka tempo Bilbo ne plu povis toleri tion. 

— Estu malbenita Smauxgo, fidrako! — li pepis lauxte. 

— CXesigu la kasxludon! Lumigu kaj mangxu min, se vi 
povas kapti min! 

Svagaj ehxoj resonis en la nevidebla halo, sed ne venis 
respondo. Bilbo starigxis, kaj trovis ke li perdis sian direkton. 

— Nu, mi scivolas, kion Smauxgo kovas, — li diris. — Li 
supozeble ne estas hejme cxi-matene (aux cxi-vespere, aux 
kioma horo estas). Se Oino kaj Gloino ne perdis siajn silikon 
kaj tindron, ni eble povos bruligi lumon kaj esplori iom 
antaux ol nia bonsxanco foriros. 



— Lumo! — li kriis. — CXu iu povas lumigi? 


La gnomoj estis evidente alarmitaj, kiam Bilbo brue falis 
trans la sxtupon, kaj ili kunpremigxis tie, kie li postlasis ilin 
en la tunelofino. 

— SXsx! SXsx! — ili siblis, kiam ili auxdis lian vocxon. 
Kvankam tio helpis la hobiton retrovi ilian direkton, pasis 
longa tempo antaux ol li povis paroligi ilin denove. Sed fine, 
kiam Bilbo komencis stamfi sur la plankon kaj kriis “Lumo!” 
terure lauxte kaj akre, Torino rezignis kaj oni sendis Oinon 
kaj Gloinon porsercxi siajn pakajxojn supre de I' tunelo. 

Post kelka tempo flagranta lumo montris, ke ili revenis. Oino 
havis malgrandan brulantan pin-torcxon en la mano, dum 
Gloino portisfaskon da aliaj torcxoj sub la brako. Bilbo 
rapide kuris al la aperturo kaj prenis la torcxon, sed li ne 
povis persvadi la gnomojn bruligi pliajn torcxojn aux sekvi 
lin. Torino atente klarigis, ke Bilbo estis ankoraux la oficiala 
spertulo pri rompsxtelado kaj esplorado. Se li volis riski 
lumon, tio estis lia elekto. Sed ili preferis resti en la tunelo 
kaj atendi lian raporton. Tial ili sidigxis apud la pordo kaj 
atendis. 

Ili ekvidis la malhelan hobitan silueton kuri sur la planko kun 
la eta torcxo super la kapo. Kiam li estis proksime, ili vidis 
flagretojn kaj briletojn, kiam li stumblis sur oran ajxon. Kiam 
li forvagis en la vastan halon, la lumo paligxis, kaj poste gxi 
altigxis dancante en la aero. Bilbo grimpis sur la trezoran 
amason. Li post nelonge staris sur la supro kaj iris ade pluen. 
Tiam li subite haltis, sed ili ne sciis kial. 

Temis pri Arkesxtono, la Montokoro. 

Bilbo supozis tion laux la priskribo de Torino, sed fakte ne 
estis dubo, cxar neniu gemo povus egali gxin ecx en tiu 
majesta oramaso aux en alia trezoro en la mondo. Dum li 



grimpis supren, la sama blanka lumo ekbrilis antaux li kaj 
logis tiudirekten liajn piedojn. lom post iom gxi farigxis pala 
blanka brilanta globo. Kiam li alproksimigxis, vidigxis bunta 
ekflagro surface de 1' globo, kiu reflektis kaj disbriligis la 
lumon de lia torcxo. La granda juvelo brilis antaux liaj piedoj 
kvazaux persia propra interna lumo. Sed gravurita kaj 
polurita de la gnomoj, kiuj fosis gxin el la monta kerno jam 
de longe, gxi spegulis eksterajn lumradiojn, kaj transformis 
ilin al fajreroj de blanka brileco makulitaj de cxiu koloro de 1' 
cxielarko. 

La brako de Bilbo subite etendigxis al gxi, kvazaux gxia 
ensorcxado devigis lin. Lia eta mano ne povis cxirkauxi gxin, 
cxar gxi estis granda kaj peza gemo, sed li levis gxin, fermis 
siajn okulojn kaj metis gxin en sian plej profundan posxon. 

“Nun mi estas vera sxtelisto! — li pensis. — Sed mi supozas, 
ke mi devos anonci tion al la gnomoj je oportuna momento. 

Ili ja diris, ke mi rajtas elekti kaj preni mian propran porcion. 
Kaj mi kredas, ke mi elektus cxi tion, se ili prenus la 
restajxon!'' Tamen li ne estis certa, ke la promesoj pri 
elektado specife celis cxi tiun mirindan gemon kaj ne dubis, 
ke io misa rezultos pri tio. 

Li do pluiris. Li descendis laux la kontrauxa deklivo, kaj lia 
torcxa brilo malaperis de la spektantaj gnomoj. Sed ili 
baldaux revidis gxin longe for. Bilbo nun transiris la halan 
plankon. 

Li iris pluen, gxis li venis al pordego cxe la malproksima 
flanko, kaj tie venteto refresxigis lin. Sed gxi preskaux 
estingis lian torcxon. Li hezite rigardis trans la pordon kaj 
ekvidis grandajn galeriojn kaj largxajn sxtuparojn supreniri 
en la ombrojn. Smauxgo ankoraux nek vidigxis nek 
auxdigxis. Li estis turnanta sin por reiri, kiam io nigra 
plongxis super li kaj legxere tusxis lian vizagxon. Li pepis kaj 



eksaltis, stumblis malantauxen kaj falis. Lia torcxo falis kaj 
estingigxis! 

— Nurvesperto, mi konjektas kaj esperas! — li diris 
malkontente. — Sed nun kion mi faru? Kie estas oriento, 
sudo, nordo kaj okcidento? 

— Torino! Balino! Oino! Gloino! Filio! Kilio! — li kriis kiel eble 
plej forte, kvankam tio sxajnis mallauxta obtuza brueto en 
tiu tomba senlumo. — La lumo estingigxis! lu trovu kaj helpu 
min! — Tiumomente lia kuragxo entute forvelkis. 

La gnomoj auxdis liajn krietojn tre mallauxte, sed la nura 
vorto, kiun ili auxdis estis “Helpu!” 

— Nome de cxio sub. la cxielo kaj la tero, kio okazis nun? 

— diris Torino. — Ne temas pri la drako, cxar lia pepado ne 
cxesis. 

Ili atendis unu-du momentojn, kaj ankoraux ne auxdigxis 
drakecaj bruoj. Auxdigxis nenio krom la malproksimaj krioj 
de Bilbo. Tiam Torino ordonis: 

— Unu el vi iru kaj alportu unu-du torcxojn! SXajnas, ke ni 
devos iri por helpi la rompsxteliston. 

— Estas nia vico por helpi, — diris Balino. — Kaj mi volonte 
iros. Mi cetere kredas, ke nun estas sendangxere. 

Gloino lumigis pliajn torcxojn, kaj ili cxiuj elrampis lauxvice, 
sekvante la muron kiel eble plej haste. Ili ne iris longe 
antaux ol ili trovis Bilbon, kiu siavice revenis al ili. Li tuj 
revigligxis kiam li vidis iliajn flagrantajn lumojn. 

— Nur temis pri vesperto, nenio misa! — li respondis al iliaj 
demandoj. 



Ili multe trankviligxis, kvankam ili estis grumblemaj, cxar li 
timigis ilin pro nenio. Sed oni ne povas diveni, kion ili dirus, 
se li rakontus al ili tiumomente pri Arkesxtono. Dum ili 
vojiris, ili okaze vidis valorajxojn, kaj tiuj ardigis denove ilian 
gnoman trezoravidon. Kiam oni revekas la apetiton de 
gnomoj pri oro kaj juveloj, ili tuj farigxas aplombaj kaj foje 
ferocaj. 

Tiam oni ne bezonis sproni la gnomojn. Ili subite hastis por 
esplori la halon, kredante, ke nun Smauxgo ne plu estas 
hejme. CXiu prenis lumigitan torcxon, kaj dum ili gapis tien 
kaj reen, ili tute forgesis sian singardemon. Ili parolis lauxte, 
kriis unu al la alia, portis antikvajn trezorerojn en la manoj, 
aux prenis ilin de sur la muro kaj tenis ilin en la lumo 
karesante ilin per la fingroj. 

Filio kaj Kilio preskaux deliris trovinte tie pendantajn orajn 
harpojn kun argxentaj kordoj, kiujn ili prenis kaj ludis. CXar 
tiuj estis magiaj (kaj netusxitaj de la drako, kiu malmulte 
interesigxis pri muziko), ili estis ankoraux agorditaj. La 
malhela halo plenigxisje melodio, kiu ne plu auxdigxis 
depost longe. Sed pli multaj gnomoj estis praktikaj. Ili 
amasigis gemojn kaj plenigis siajn posxetojn, kaj kun sopiro 
kribris la restajxon inter siaj fingroj. Torino estis la plej avida 
inter ili, sed li sercxis cxiudirekte ion, kion li ne povis trovi. 
Tio evidente estis Arkesxtono, sed pri gxi li parolis al neniu. 

La gnomoj nun forprenis masxkirasojn kaj armilojn de la 
muroj, kaj armis sin. Torino estis vere regxaspekta, portante 
kirason el oraj lamenoj kun argxentostanga hakilo sub 
rimeno inkrustita de skarlataj gemoj. 

— Sinjoro Baginzo! — li kriis. — Jen la unua repago por 
kompensi vin. Demetu vian malnovan kapucxon, kaj portu 
tion! 



Tiam li metis malgrandan masxkirason sur Bilbon. GXi estis 
forgxita jam de longe por juna elfprinco. GXi estis el 
argxenta sxtalo, kiun la elfoj nomas mitrilo, kaj gxin 
akompanis zono inkrustita de perloj kaj kristaloj. Sur la 
kapon de 1' hobito estis metita malpeza helmo el formita 
ledo, fortigita de sxtalaj ringoj kun rando inkrustita de 
blankaj gemoj. 

“Mi sentas min majesta, — li pensis, — sed mi supozas, ke mi 
aspektas absurde. Kiel ili ridus hejme sur la Monteto! 
Kvankam, mi tre sxatus vidi spegulon cxi-momente''. 

Tamen sinjoro Baginzo ne lasis la trezoron ravi lin tiom, kiom 
la gnomoj ensorcxigxis. La trezora esplorado jam komencis 
enuigi lin longe antaux ol la gnomoj lacigxis, kaj li sidigxis 
sur la plankon. Li komencis nervoze konsternigxi pri la fina 
sorto de I' aventuro. "Mi donacus plurajn multekostajn 
pokalojn, — li pensis, — portrinki bonan bieron el la lignaj 
bovloj de Beorno!" 

— Torino! — li kriis lauxte. — Kio poste? Ni estas armitaj, sed 
kiom valoris antauxe forta armilaro kontraux Smauxgo la 
Terura? La trezoro ankoraux ne estas konkerita. Ni bezonas 
sercxi ne oron, sed elirejon. Kaj ni jam suficxe longe riskis 
niajn sxancojn. 

— Vi parolas prave! — respondis Torino, veninte el sia revo. 

— Ni ekiru! Mi gvidos vin. Ecx post mil jaroj mi ne forgesos la 
vojojn de cxi tiu palaco. — Tiam li vokis la aliajn, kaj ili 
amasigxis, kaj kun torcxoj super kapoj ili trapasis la largxan 
pordon, sed ne sen kelkaj retroaj sopiraj rigardoj. 

Ili rekovris persiaj kadukaj kapucxoj kaj manteloj la novajn 
brilantajn masxkirasojn kaj helmojn, kaj lauxvice marsxis 
malantaux Torino simile al magra lumlinio en la mallumo, kiu 



foje haltis, auxskultis, kaj timis, ke denove auxdigxos la 
bruoj de 1' drako. 

Kvankam la malnovaj ornamajxoj estis sximozaj kaj 
detruitaj, kaj kvankam cxio estis renversita kaj cindrigita de 
la drako, Torino konis cxiun tunelon kaj galerion. Ili grimpis 
sxtuparon, cxirkauxiris angulon kaj subeniris ehxantan 
vojon, turnis sin kaj grimpis alian sxtuparon, kaj denove 
supreniris alian. La sxtupoj estis glataj, largxaj kaj belaj, 
cxizitaj en la natura roko. La gnomoj ade supreniris ne 
renkontante spuron de vivo, krom ombrojn kiuj fugxis de la 
torcxlumo, kies flamoj flagretis en la subteraj ventetoj. 

Tamen la sxtupoj ne tauxgis por la hobitaj kruroj. Bilbo 
sentis, ke li preskaux ne plu povos dauxrigi, kiam la plafono 
subite sxvebis supren kiel alta kaj vasta volbo ekster la lumo 
de iliaj torcxoj. Blanka lumo trabrilis aperturon en la 
malproksimo super ili, kaj la aero odoris pli dolcxe. Kaj 
antaux ili vidigxis pala lumo tra la pordego, kiu estis tordita 
kaj duonbruligita, kaj pendis sur cxarniroj. 

— Jen la CXambrego de Troro, — diris Torino, — la salono por 
festenoj kaj konsilioj. Ne longe for trovigxas nun la 
CXefpordo. 

Ili trapasis la ruinigitan halon. Tie tabloj putris, segxoj kaj 
benkoj estis renversitaj, bruligitaj kaj kadukaj. Kranioj kaj 
ostoj estis dise sternitaj sur la planko, kun boteloj kaj bovloj, 
rompitaj trinkokornoj kaj tavoloj da polvo. Kiam fine ili 
trapasis plian pordon je la kontrauxa flanko, iliajn orelojn 
trafis bruo de fluanta akvo, kaj vidigxis griza lumo. 

— Jen la origino de la Rivero Rapida, — diris Torino. — De cxi 
tie gxi hastas al la CXefpordo. Ni sekvu gxin! 

El ombra aperturo en la roka muro fontis rojo kvazaux 
boligita akvo, kaj gxi kirligxis al mallargxa fluejo, profunde 



fosita kaj rektigita de lertaj antikvaj manoj. Paralele sekvis 
gxin sxtonpavima vojo, suficxe largxa por pluraj personoj. Ili 
rapide kuris laux gxi, kaj cxirkauxis largxarkan angulon 

— kaj jen! Eklumis la tago cxirkaux ili! Super ili staris 
arkajxo, kies plafono estis ankoraux detale gravurita, 
kvankam gxi estis splitita kaj karbigita. Nebuleca suno 
radiigis sian lumon inter la montajn firstojn, kaj ora lumbrilo 
pluvis sur la pavimitan sojlon. 

Aro da vespertoj vekigxis surprizite pro la brulantaj torcxoj 
kaj superflirtis ilin. Ili eksaltis, kaj iliaj piedoj glitis sur la 
sxtonoj, kiuj glatis kaj sximis, cxar la drako ofte frotis ilin 
kiam li trapasis. Antaux ili la akvo falis pluen lauxte 
sxauxmante gxis la valo. Ili jxetis teren siajn mortantajn 
torcxojn, kaj staris gapante la brilan pejzagxon. Ili atingis la 
CXefpordon, kaj nun rigardis super Dalo. 

— Nu! — diris Bilbo. — Mi neniam antauxe kredis, ke mi 
rigardos tra cxi tiu pordo de interne. Kaj mi neniam kredis, 
ke tiom placxos al mi revidi la sunon kaj senti la venton sur 
mia vizagxo. Sed, aj!.. la vento ja estas malvarma! 

Kaj li pravis. Akra orienta vento blovis anoncante la 
venontan vintron. GXi cirkulis super kaj cxirkaux la Monton 
en la valon, kaj susuris inter la rokoj. Post longa vojagxo en 
la varmegaj profundajxoj de la drakaj kavernoj, ili tremis sub 
la suno. 

Bilbo subite konstatis, ke li estas ne nur laca, sed ankaux tre 
malsata. 

— SXajnas, ke estas malfrua mateno, — li diris, — kaj mi 
kalkulas, ke estas pli malpli la matenmangxa horo — se 
restas io por nutri nin. Sed mi dubas, ke la cxefporda sojlo de 
Smauxgo estas la plej tauxga loko por mangxi. Eble ni iru al 
loko, kie ni povos sidi dum kelka tempo! 



— GXuste! — diris Balino. — Kaj mi kredas, ke mi scias kien 
iri. Ni iru al la malnova sentinela turo sud-okcidente de la 
Monto. 

— Kiom malproksima gxi estas? — demandis la hobito. 

— Kvin horojn da marsxado, laux mi. Temos pri malfacila 
vojo. La vojo de la CXefpordo laux la maldekstra rivera bordo 
sxajnas detruita. Sed rigardu tien suben! La rivero serpentas 
subite orienten trans Dalon antaux la ruinigita urbo. CXe tiu 
punkto antauxe trovigxis ponto kondukanta al kruta 
sxtuparo, kiu supreniras al la dekstra bordo. Tie vojo iras al 
Korvokresto. Estas (aux estis) pado, kiu kondukis supren al 

la postenejo. Ecx se restas tie la antikvaj sxtupoj, tamen 
estos malfacile rampi supren. 

— Bona cxielo! — grumblis la hobito. — Pli da grimpado kaj 
marsxado sen la matenmangxo! Mi scivolas, kiom da 
matenmangxoj kaj aliaj mangxoj ni ne gxuis en tiu fia, 
senhorlogxa, senhora truo? 

Fakte pasis du noktoj, kaj unu tago inter tiuj (kvankam oni 
ne povas diri, ke ili absolute nenion mangxis), depost kiam 
la drako frakasis la magian pordon. Sed Bilbo perdis sian 
kalkulopovon, kaj estis egale al li, cxu temis pri nokto aux 
semajno da noktoj. 

— Ne cxagrenigxu! — diris Torino ridante. Lia espero 
rekreskis denove, kaj li skuis brue la valorajn sxtonojn en 
siaj posxoj. — Ne komparu mian palacon kun fia truo! Vi 
devos atendi, ke oni denove purigu kaj dekoraciu gxin! 

— Tio ne okazos gxis la morto de Smauxgo, — diris Bilbo 
malgaje. — Kaj cetere, kie li trovigxas? Mi donacus bonan 
matenmangxon por scii. Mi esperas, ke nun li ne gvatas nin 
de la supro de I' Monto! 



Tiu ideo multe konsternis la gnomojn, kaj ili rapide 
konsentis, ke Bilbo kaj Balino parolis prave. 

— Ni devos foriri de cxi tie, — diris Dorio. — Mi sentas, 
kvazaux lia rigardo borus mian nukon. 

— CXi tie estas malvarma soleca loko, — diris Bomburo. — Ni 
povas trinki, sed laux mi vidigxas nenio por mangxi. La 
drako devas multe malsati en cxi tiu regiono. 

— Venu, venu! — kriis la aliaj. — Ni sekvu la vojon de Balino. 

Sub la dekstra roka muro ne trovigxis vojo, kaj ili do trenis 
sin pluen inter la sxtonojn maldekstre de la rivero. La 
senviva dezerteco denove sombrigis ecx Torinon. La ponto, 
pri kiu parolis Balino, jam delonge disfalis, kaj la plimulto de 
gxiaj sxtonoj nun farigxis rokoj meze de la brua rivera 
sxanelo. Sed ili trapasis la riveron sendangxere, trovis la 
antikvan sxtuparon kaj grimpis sur la dekstran bordon. Post 
nelonge ili trovis la malnovan vojon kaj baldaux venis al 
profunda valeto sxirmita inter la rokegoj. Ili iomete ripozis 
tie kaj matenmangxis kiel eble plej bone precipe per kramo 
kaj akvo. (Se vi deziras scii, el kio konsistas la kramo, mi 
povas diri nur, ke mi ne konas la recepton, sed gxi similas 
biskviton, estas senfine konservebla, normale satiga, sed 
ankaux enuiga kaj certe teda, krom kiel ekzerco por 
macxado. GXin fabrikis la laganoj por longaj vojagxoj.) 

Poste ili iris pluen. Nun la vojo direktis okcidenten kaj 
forlasis la riveron, kaj la granda sudenetendita remparo de I' 
monta firsto ade proksimigxis. Post kelka tempo ili atingis la 
montan deklivon. GXi estis apika, kaj ili rampis malrapide 
unu post la alia, gxis fine dum la malfrua posttagmezo ili 
venis supren de la kresto kaj vidis la vintran sunsubiron en 
la okcidento. 



Ili tie trovis ebenajxon senmuran cxe tri flankoj, kies kvara 
norda flanko konsistis el rokoza fasado, kaj tie trovigxis 
porda aperturo. El tiu pordo estis videbla vasta pejzagxo 
oriente, sude kaj okcidente. 

— CXi tie, — diris Balino, — en la malnova tempo ni cxiam 
postenigis sentinelojn, kaj la pordo malantaux ni kondukas 
al elfosita kaverno, kiu servis kiel postenejo. Oni provizis 
multajn similajn lokojn cxirkaux la Monto. Sed oni sxajne ne 
multe bezonis vacxantojn dum niaj prosperaj tagoj. Kaj eble 
la sentineloj postenis iom tro komforte — cxar ili estus 
alarmintaj nin multe pli longe antaux ol la drako venis, kaj 
tiam cxio estus okazinta alimaniere. Tamen ni povas kusxi 
cxi tie kaj kasxi nin dum kelka tempo. Kaj ni povos vidi sen 
esti vidataj. 

— Tio ne utilas, se oni jam vidis nin, — diris Dorio, kiu jam 
rigardis supren al la monta pinto, kvazaux li supozis vidi 
Smauxgon sidi tie kiel birdo sur pregxeja turo. 

— Ni devos riski tion, — dirisTorino. — Hodiaux ni ne povas 
iri pluen. 

— Oni konsentas! — kriis Bilbo, kaj jxetis sin planken. 

En la kaverno estis suficxe da spaco por cent gardistoj, kaj 
pli profunde trovigxis sxirmita groto for de la ekstera 
malvarmo. GXi estis nelogxata kaj sxajnis, ke ecx la 
sovagxaj bestoj ne uzis gxin depost la komenco de la 
Smauxga regno. Ili tie sternis siajn pakajxojn. Kelkaj tuj 
kusxigxis por dormi, kaj aliaj sidigxis cxe la ekstera pordo 
kaj diskutis siajn planojn. Parolante, ili cxiam revenis al la 
sama temo: kie estas Smauxgo? Ili rigardis okcidenten sed 
tie nenio vidigxis. Oriente estis nenio. Kaj sude ne vidigxis 
spuro de 1' drako, sed tamen svarmis en la malproksimo 
multaj birdoj. Ili rigardis kaj miris pro tio, sed ili ankoraux ne 



povis trovi la kialon, kiam surcxiele aperis la unuaj 
malvarmaj steloj. 



14. Fajro kaj akvo 


Se oni deziras, same kiel la gnomoj, scii kio okazis pri 
Smauxgo, oni devas reveni al la vespero antaux du tagoj, 
kiam li frakasis la pordon kaj forflugis. 

La homoj de Lagurbo Esgaroto estis plejparte hejme, cxar la 
vento blovis fride el la malhela oriento. Tamen kelkaj 
promenis sur la kajoj, kiel ili sxatis fari, mirante la lagon 
speguli la stelojn de inter la nubaj ombroj. De ilia urbo la 
Soleca Monto estis kasxita de malaltaj montetoj apud la 
norda laga bordo, kaj intertiuj fluis la Rivero Rapida. La 
montopinto vidigxis nur kiam la cxielo estis sennuba, kaj ili 
malofte rigardis gxin, cxar gxi estis morna kaj misauxgura 
ecx en la matena sunlumo. GXi nun estis ekstervida kaj 
vualita de la mallumo. 

Tamen tiumomente gxi ekaperis kun flagro. Rapida ragxa 
brilo lumigis gxin, kaj poste velkis. 

— Rigardu! — diris unu el ili. — La lumoj denove! La 
pasintan nokton la vacxistoj vidis ilin ekbrili kaj malaperi 
ekde la noktmezo gxis la auxroro. lo okazas tie supre. 

— Eble la Regxo sub la Monto forgxas oron, — diris alia. — Li 
iris norden jam de tre longe. Eble venis la momento por fine 
realigi la kantojn. 

— Kiu regxo? — diris alia sombre. — Tio multe pli similas la 
flamojn de 1' rabema drako. Tiu estas la sola Regxo sub la 
Monto, kiun ni vere konas. 

— Vi cxiam prognozas malgajajn aferojn! — diris la aliaj. 

— Jen inundojn, jen venenitajn fisxojn! Pripensu ion pli 
gajan! 



Subite vidigxis arda brilo sub la montetoj, kaj la norda lago 
reflektis oron. 

— La Regxo sub la Monto! — ili kriis. — Rebrilas ties gloro, 
ricxajxoj fluas fonte, riveroj da trezoro! Ora rivero fluas de 1' 
Monto! — ili kriis kaj la laganoj malfermis siajn fenestrojn kaj 
hastis eksteren. 

Denove la urbo ekscitigxis kaj entuziasmigxis. Sed la sombra 
ulo kuris furioze al la Urbestro. 

— La drako revenas, aux mi estas stultulo! — li kriis. 

— Rompu la ponton! Armu vin! Armu vin! 

Tiam trumpetoj sonis kaj resonis apud la rokaj bordoj. La 
aklamoj cxesis kaj la bona humoro farigxis hororo. Tiel la 
drako ne trovis ilin tute malpretaj. 

Post nelonge ili povis vidi, ke li rapide alflugis, kiel terura 
fajrero farigxante cxiam pli brila kaj vasta. Ecx frenezuloj ne 
plu dubis, ke la auxguroj realigxas mise. Tamen restis 
ankoraux iom da tempo. Ili plenigis per akvo cxiun ujon de 
la urbo, armis cxiun batalanton kaj pretigis cxiun sagon kaj 
lancon. Ili dispecigis kaj faligis la lagbordan ponton antaux 
ol la draka tondro alproksimigxis. Tiam la lago ondigxis arde 
sub liaj batantaj flugiloj. 

Dum homoj ploris kaj kriis, li flugis super iliaj kapoj celante 
la ponton, sed frustrigxis! La ponto ne plu restis, kaj liaj 
malamikoj okupis insulon en profunda akvo, kiu malplacxis 
al li, cxar gxi estis tro profunda kaj tro malvarma. Se li jxetus 
sin en la lagon, vaporo kaj sufoka nebulo kovrus la tutan 
landon dum tagoj. Sed la lago estis pli potenca ol li, kaj gxi 
estingus liajn fajrojn antaux ol li povus eskapi. 

Kun tremiga mugxo li do transflugis la urbon. Svarmo da 
malhelaj sagoj impetis cxielen, sed ili rompigxis kaj splitigxis 



sur liaj skvamoj. La fustoj bruligitaj de lia spirado eksiblis 
hajlante reen en la lagon. Oni neniam povus imagi la 
artfajrajxojn, kiujn ili povis spekti tiun nokton. Kiam la arkoj 
pafis kaj la trumpetoj trilis, la draka furiozo ekflamis 
senbride, frenezigis kaj blindigis lin. Jam de tre longe neniu 
auxdacis kontrauxbatali lin, kaj ecx nun neniu kuragxus, se 
ne kurus tien kaj reen la sombra ulo (kiu nomigxis Bardo) 
spronante la arkistojn kaj petante la Urbestron, ke tiu ordonu 
pluan batalon gxis la lasta sago. 

Fajro sxprucis spasme el la draka fauxko. Li rondflugis alte 
en la cxielo super ili kaj lumigis la tutan lagon. La lagobordaj 
arboj glimis per kupra kaj sangkolora brilo plauxdante en la 
kapriolantaj ombroj. Poste li traflugis la torenton da sagoj 
neniel atentante la dangxeron, kaj ne zorgante por prezenti 
siajn skvamojn al siaj atakantoj, celante nur neniigi la urbon 
per flamoj. 

Kvankam oni versxis akvon antauxe sur la domojn, fajroj 
ekbrulis sur la tegmentaj pajloj kaj lignaj traboj, dum la 
drako falis, balais sian fajron kaj poste forflugis denove. 
Ankorauxfoje cent manoj versxis akvon, kiam aperis fajreroj. 
Tiam li svingis sian voston kaj la tegmento de 1' Granda 
Domo frakasigxis kaj disfalis. Nevenkeblaj flamoj eksaltis en 
la vesperan mallumon. Li kirligxis suben denove, kaj post 
pluraj flugoj domo post domo ekbrulis kaj dispecigxis. Same 
kiel musxo el la marcxoj, neniu sago povis haltigi aux 
dolorigi Smauxgon. 

Homoj nun komencis salti en la akvon cxiuflanke. Virinoj kaj 
infanoj kunpremigxis en plenaj boatoj apud la bazara varfo. 
Viroj komencis forjxeti siajn armilojn. Ili nun ploris kaj 
gxemis. Anstataux kanti antikvajn gajajn kantojn pri la 
gnomoj kiel lastatempe, la homoj nun malbenis iliajn 
nomojn. La Urbestro mem fugxis al sia ornamita sxipo 
celante forremi dum la tumulto por savi sin. CXiuj certis, ke 



la urbo baldaux dezertigxos kaj forbrulos, kaj restos nur 
lagnivelaj fostoj. 

Tio estis la draka intenco. Estis egale al li, ke ili surboatigxis. 
CXar li povos gxui bonan cxasadon, gxis ili kaptigxos aux 
mortos pro malsato. Kaj estis egale, cxu ili atingis la 
lagobordojn. CXar li intencis bruligi la bordajn arbarojn por 
velkigi la kampojn kaj pasxtejojn. Jam de multaj jaroj li ne 
gxuis pli ardan distrajxon, ol li gxuis nun turmentante la 
urbon. 

Sed restis inter la brulantaj domoj tacxmento da arkistoj, 
kiuj ankoraux ne retiris sin. La sombravocxa kaj 
sombramiena Bardo estis ilia estro. Kvankam liaj amikoj 
mokis lin, cxar li auxguris inundojn kaj venenitajn fisxojn, ili 
konis lian valoron kaj bravecon. Li estis praido de Giriono, 
Mastro de Dalo, kies edzino kaj infano eskapis el gxi dum la 
ruinigxo per la Rivero Rapida jam delonge. Li nun pafis per 
granda arko el taksuso, gxis restis nur unu sago. La flamoj 
pliproksimigxis. Liaj kunuloj iom post iom forfugxis. Lastafoje 
li kurbigis sian arkon. 

Subite el la mallumo io flirtis sur lian sxultron. Li eksaltis, 
sed temis nur pri maljuna turdo. Senhezite la turdo klinigxis 
al lia orelo, kaj diris novajxon al li. Li miris, ke li povis 
kompreni la lingvajxon, sed li ja estis parenca al la antikvaj 
logxantoj de Dalo. 

— Atendu! Atendu! — la birdo diris al li. — La luno 
supreniras. Celu la kavon sur lia maldekstra brusto, kiam li 
flugos supren kaj turnigxos! 

Dum Bardo silentis mirante, la turdo rakontis al li ankaux 
tion, kio okazis apud la Monto, kaj kion li auxdis. 

Tiam Bardo tiris la arksxnuron gxis sia orelo. Dum la drako 
rondiris malalte, la luno aperis cxe la orienta bordo kaj 



briligis liajn flugilojn perargxenta glimo. 


— Sago! — diris la arkisto. — Nigra sago! Mi sxparis vin 
gxisfine! Neniam vi trompis min, kaj cxiam mi retrovis vin. 

Mi heredis vin de mia patro, kaj li same jam de la praaj 
tempoj. Se iam vi venis el la forgxejo de 1' vera Regxo sub la 
Monto, iru nun kaj hastu! 

La drako krute flugis pli suben ol antauxe, kaj dum li turnis 
sin kaj subeniris, lia ventro brilis blanke pro la flagretantaj 
perloj kaj gemoj en la lunlumo. Sed nepre ne sur unu loko. 
La arko knalis. La nigra sago rapide risortis rekte de sia 
sxnuro gxuste al la maldekstra brusto apud la etendita 
draka antauxkruro. Trafis kaj malaperis ene la pikilo, fusto 
kaj plumoj. Kun kricxo kiu surdigis homojn, faligis arbojn kaj 
fendis sxtonojn, Smauxgo sputante skuigxis, renversigxis, 
krasxissuben kaj ruinigxis. 

Li falis gxuste sur la urbon. Lia lasta doloriga agonio 
dissplitis la urbon en fajrerojn kaj bragxojn. La lago tondre 
enfluis. Vasta vaporo eksxvelis supren kiel blanka nubo sub 
la luno. Auxdigxis siblado kaj turbado kaj poste silento. Tio 
estis la fino de Smauxgo kaj de Esgaroto, sed ne de Bardo. 

La lunarko supreniris pli alten kaj la vento igxis forta kaj 
frida. GXi kirlis la blankan nebulon, kreante kolonojn da 
buklaj nuboj, kaj fordrivigis ilin okcidenten kaj lasis ilin 
disvelki super la marcxojn antaux Mornarbaro. Tiam vidigxis 
la boatoj kiel etaj punktoj sur la ombraj strekoj de I' laga 
surfaco. Laux la vento venis la vocxoj de la logxintoj de 
Esgaroto lamentantaj pri la perdita urbo, siaj varoj kaj 
detruitaj domoj. Sed ili devus ankaux esti dankemaj, 
kvankam oni evidente ne povis atendi tion tiumomente. Tri 
kvaronoj de la urbanoj travivis la atakon. Iliaj arbaroj, 
brutaroj, pasxtejoj kaj la plimulto de iliaj boatoj ne estis 



damagxitaj. Kaj la drako estis mortinta. Tio evidente havis 
signifon, kiun ili simple ne tuj komprenis. 

Ili amasigxis cxagrenite sur la okcidenta laga bordo, 
tremante pro la malvarma vento. Ili tuj komencis plendi kaj 
koleri pri la Urbestro, kiu forlasis la urbon tre frue dum aliaj 
homoj estis pretaj pordefendi gxin. 

— Li estas eble tre lerta pri komerco, precipe pri sia propra 
komerco, — murmuris kelkaj el ili, — sed li malutilas, kiam io 
misas! — 

Kaj ili lauxdis la kuragxon de Bardo, kaj lian bravan pafon. 

— Se li ne pereus, ni elektus lin kiel regxon. Bardo la 
mortiginto de la drako, praido de Giriono! Ve al ni! Li estas 
mortinta! 

Meze de tiu interparolado, alta figuro de homo alpasxis el la 
ombroj. Li estis tute malseka, liaj nigraj haroj humide pendis 
sur liaj vizagxo kaj sxultroj, kaj liaj okuloj feroce brilis. 

— Bardo ne estas mortinta! — li kriis. — Li saltis el Esgaroto 
lagen, post kiam li mortigis la drakon. Mi estas Bardo, ido de 
Giriono. Mi estas la mortiginto de la drako! 

— Regxo Bardo! Regxo Bardo! — ili kriis, sed tio grincigis la 
dentojn al la Urbestro. 

— Giriono estis Mastro de Dalo, ne regxo de Esgaroto, — li 
diris. — En Lagurbo ni cxiam elektis niajn estrojn el inter la 
plej maljunaj kaj sagxaj, kaj neniam subigis la regnon al 
militistoj. “Regxo Bardo” iru al sia propra regxlando — Dalo 
nun estas libera dank' al lia braveco, kaj nenio malhelpas 
lian revenon. CXiuj dezirantoj povos akompani lin, se ili 
preferos la fridajn sxtonojn apud la Monto al la verdaj 
lagobordoj. La plej sagxaj restos cxi tie kaj rekonstruos nian 
urbon, kaj gxuos denove gxiajn pacon kaj prosperon. 



— Ni volas, ke Bardo estu regxo! — replikis la cxirkauxaj 
homoj. — Ni tedigxas pri olduloj kaj kasistoj! 

Kaj tiam la pli malproksimaj homoj kriis: 

— Vivu la Arkisto kaj for la Monsakulon! — la kriado ehxis 
sur la lagaj bordoj. 

— Mi nepre ne volas malestimi la arkiston Bardo, — diris la 
Urbestro singarde (cxar nun Bardo staris apude). — CXi- 
nokte li gajnis honoran lokon inter la eminentuloj de nia 
urbo, kaj li valoras multajn konservindajn kantojn. Sed kial, 
ho popolo, — la Urbestro starigxis kaj parolis tre lauxte kaj 
klare, — kial vi kulpigas min? Pro kia kulpo oni detronigu 
min? Kaj mi rajtas demandi: kiu vekis la drakon dum li 
dormis? Kiu ricevis de ni ricxajn donacojn kaj helpon? Kaj 
kiu kredigis nin, ke la antikvaj kantoj estis pravaj? Kiu 
ekspluatis nian bonkoran gastigemon kaj nian agrablan 
fantaziemon? Kiun specon de oro oni sendis al ni laux la 
rivero por repagi nin? Drakan fajron kaj dezertigon! De kiu 
efektive ni postulu kompenson por niaj damagxoj por helpi 
niajn vidvinojn kaj georfojn? 

Kiel oni povas konstati, la Urbestro ne senmerite gajnis sian 
postenon. Lia parolado tuj kvietigis la popolajn postulojn por 
nova regxo, kaj same kolerigis ilin je Torino kaj ties 
kompanio. Kelkaj priparolis ilin feroce kaj amare, kaj ecx tiuj 
kiuj kantis plej lauxte la antikvajn kantojn, nun same lauxte 
plendis, ke la gnomoj intence instigis la drakon! 

— Stultuloj! — diris Bardo. — Kial malsxpari parolojn kaj 
koleron pri tiuj malfelicxuloj? Ili sendube pereis, antaux ol 
Smauxgo venis al ni. 

Sed dum li parolis, venis en lian kapon la rememoro pri la 
fama trezoro, kiu nun kusxis sub la Monto sen gardisto aux 
posedanto, kaj li tuj silentigxis. Li pensis pri tio, kion diris la 



Urbestro, kaj pri rekonstruota Dalo resonanta peroraj 
sonoriloj. Li scivolis, cxu li povus trovi suficxe da homoj. 

Fine li ekparolis denove: 

— Ne restas tempo por koleri, ho Urbestro, nek por detale 
debati pri la regonteco. Pli urgxas multe da farendaj taskoj. 

Mi servos vin ankoraux, kvankam konsiderante viajn 
parolojn, mi eble iros norden kun tiuj, kiuj deziros akompani 
min. 

Poste li formarsxis por konstrui sxirmilojn kaj por organizi 
kuracadon por la malsanuloj kaj vunditoj. Sed la Urbestro 
grimacis malantaux li, dum li restis kaj sidis. Li multe pensis, 
sed nenion diris krom tio, ke liaj gardistoj bruligu fajron kaj 
portu al li mangxajxojn. 

Bardo trovis, ke cxiuloke homoj konjektis pri la vasta trezoro, 
kiun oni nun povus trovi sendangxere. Kelkaj asertis, ke gxi 
ne nur kompensus la damagxojn, kiujn iii suferis, sed ankaux 
provizus kroman prosperon, kiun iii povus elspezi por acxeti 
varojn el la sudo. Tiaj onidiroj kuragxigis ilin dum ilia mizero. 
Tio estis bona, cxartiu nokto estis malfelicxa kaj senespera. 
Oni nur povis fabriki sxirmilojn kiel eble plej bone por 
malmulte da homoj (evidente la Urbestro havigis al si 
tendon), kaj trovigxis malmulte da nutrajxoj (ecx al la 
Urbestro mankis iom). Multaj homoj igxis malsanaj tiunokte 
pro la frida malsekeco kaj pro cxagreno. Multaj poste mortis, 
kvankam ili eskapis nevundite el la minigita urbo. Dum la 
postaj tagoj multe da homoj estis malsanaj kaj malsataj. 

Intertempe Bardo farigxis la efektiva estro, kaj ordonis 
libere, kvankam cxiam nome de la Urbestro. Estis malfacile 
organizi suficxan defendadon kaj logxadon por la popolo. 
Multaj el ili eble mortus dum la vintro, kiu nun rapide sekvis 
la auxtunon, se ili ne ricevus helpon. Kaj helpon ili ja ricevis 



rapide, cxar Bardo tuj sendis mesagxistojn kontrauxflue de 
la rivero al la Arbaro por peti helpon de 1' Regxo de 1' Arbaraj 
Elfoj. La mesagxistoj renkontis ties armeon, kiu jam alvenis, 
kvankam pasis nurtri tagoj post la morto de Smauxgo. 

La Elfregxo eksciis novajxojn de siaj propraj kurieroj kaj de la 
birdoj, kiuj amikis kun lia popolo, kaj jam sciis multon, kio 
okazis. Efektive multe konsternigxis cxiuj vivajxoj kun 
flugiloj, kiuj logxis apud la limoj de I' Dezerto de la Drako. La 
aero estis plena de cirkulantaj birdoj, kaj iliaj rapidaj 
flugantaj heroldoj striistien kaj reen en la cxielo. Apud la 
arbara rando, ili fajfis, kricxis kaj pepis. Longe for trans 
Mornarbaro la novajxo estis dirata: “Smauxgo estas 
mortinta!” Folioj krispigxis kaj oreloj strecxigxis. Ecx antaux 
ol la Elfregxo ekrajdis, la novajxo vojiris okcidenten al la 
pinglarbaroj de I' Nebulecaj Montoj. Beorno auxdis pri gxi en 
sia ligna halo, kaj la goblenoj organizis kunsidon en siaj 
kavernoj. 

— Mi konjektas, ke bedauxrinde temas pri la fino de Torino 
Kverkasxildo, — diris la Elfregxo. — Eble estus pli tauxge por 
li resti 6i tie kiel mia gasto. Tamen, cxiu vento — li aldonis, 

— alportas profiton al iu. 

Ja ankaux li ne forgesis la legendajn ricxajxojn de Troro. Tial 
la mesagxistoj de Bardo renkontis lin marsxanta kun multaj 
lancistoj kaj arkistoj. Kaj korvoj svarmis dense super ili, cxar 
ili kredis, ke okazos tia grava milito, kian oni ne spertis en 
tiu regiono jam de tre longe. 

Sed kiam li survoje auxdis la petojn de Bardo, la Regxo 
kompatis lin, cxar li estis estro de nobla kaj bonkora popolo. 
Tial li deviigis la marsxadon, kiu unue celis la Monton, kaj 
ekhastis laux la rivero al la Longa Lago. Li ne kunportis 
suficxe da boatoj kaj flosoj porsia armeo, kaj ili devis piediri 
malrapide. Sed li sendis grandan provizon da nutrajxoj 



antauxen laux la rivero. La elfoj estas tamen rapidaj 
marsxantoj, kaj kvankam dum tiu epoko ili ne kutimig^is al 
la marcxoj kaj sovagxaj landoj inter la Arbaro kaj la Lago, ilia 
vojagxo estis rapida. Nur kvin tagojn post la mortigo de la 
drako, ili venis al la lagaj bordoj kaj miris pro la ruinigita 
urbo. Tie oni bonvenigis ilin, kiel oni atendus, kaj la homoj 
kaj ilia Urbestro estis pretaj por sia estonteco fari iun ajn 
kontrakton kontraux la helpo de I' Elfregxo. 

Ili baldaux interkonsentis pri plano. La Urbestro restis kun la 
virinoj, infanoj, maljunuloj kaj malsanuloj, kaj kun kelkaj 
metiistoj kaj lertaj elfoj. Tiuj hakis arbojn kaj kolektis lignon, 
kiun oni sendis laux la rivero el la Arbaro. Poste ili konstruis 
multajn kabanojn apud la laga bordo porsxirmi la homojn 
dum la venonta vintro. Kaj ankaux direktite de la Urbestro, il 
komencis konstrui novan urbon, pli belan kaj vastan ol 
antauxe, sed ne en la sama loko. Ili konstruis gxin pli norde 
sur la laga bordo, cxar ili timis la lokon, kie kusxis la drako. 
Tiu neniam revenis al sia ora kusxejo, sed restis glacie 
sternita kaj mistordita en la ombroj de la akvaj 
malprofunclajxoj. Tie dum longa tempo, kiam la vetero estis 
kvieta, vidigxis liaj kolosaj ostoj inter la kadukaj restajxoj de 
I' urbo. Sed malmultaj kuragxis viziti la malbenitan lokon, 
kaj neniu auxdacis nagxi en la malvarma akvo por preni la 
valorajn gemojn, kiuj defalis de lia putranta kadavro. 

Intertempe cxiuj disponeblaj militistoj kaj la plimulto de la 
Elfregxa armeo pretigxis por marsxi norden al la Monto. Tial 
dek unu tagojn post la ruinigo de la urbo, la avanaj soldatoj 
trapasis la rokan pordegon je la lagofino kaj eniris la 
dezertajn landojn. 



15. La nuboj amasigxas 


Ni povas nun reveni al Bilbo kaj la gnomoj. Dum la tuta 
nokto ili unu post la alia gvatis, sed kiam la mateno venis ili 
ankoraux vidis neniun signon de dangxero. Tamen la birdoj 
ankoraux pli dense amasigxis. Birdaroj flugis el la sudo, kaj 
la korvoj kiuj ankoraux vivis apud la Monto nun cirkulis 
sencxese en la supra cxielo. 

— Okazas io neordinara, — diris Torino. — Jam pasis la tempo 
por auxtuna migrado. Tiuj birdoj estas specoj kiuj kutime 
iogxas cxi tie. Jen sturnoj kaj fringoj. Kaj kadavromangxaj 
birdoj kunflugas en la malproksimo, kvazaux pretigxus 
batalo! 

Bilbo subite fingromontris: 

— Jen la maljuna turdo! — li kriis. — SXajnas, ke li evitis la 
montofrakasadon de Smauxgo, sed mi supozas, ke la helikoj 
ne travivis! 

La maljuna turdo efektive revenis, kaj kiam Bilbo indikis lin, 
li alproksimigxis kaj starigxis sur apuda sxtono. Poste li klinis 
sian kapon flanken, kvazaux li auxskultus. Li ekkantis kaj 
poste denove auxskultis. 

— Mi kredas, ke li klopodas rakonti ion al ni, — diris Balino, 

— sed mi ne povas kompreni la lingvajxon de tiuj birdoj. GXi 
estas tro rapida kaj malfacila. CXu vi povas kompreni gxin, 
Baginzo? 

— Ne tre klare, — diris Bilbo (fakte li tute malkomprenis 
gxin). — Sed la oldulo sxajnas tre konsternita. 

— Mi preferus, se li estus korako! — diris Balino. 



— Mi kredis, ke vi ne sxatis ilin! Vi tre timis ilin, kiam ni pasis 
cxi tien la lastan fojon! 

— Tiuj estis kornikoj! Tre fiaj, suspektindaj kaj tre 
malgxentilaj estajxoj! CXu vi ne auxdis ilin malbeni nin, dum 
ni vojiris? Sed la korakoj estas tute malsamaj. Ili multe 
amikis kun la popolo de Troro, kaj ofte alportis sekretajn 
novajxojn por brilaj kompensoj, kiujn ili gardis en siaj nestoj. 
Ili vivas tre longe, kaj havas longajn memorojn. Iliaj idoj 
heredas ilian sagxecon. Mi konis multajn korakojn apud la 
rokoj kiam mi estis gnoma knabo. GXi tiu firsto nomigxis 
gxuste Korvokresto, cxar cxi tie vivis tre fama paro, maljuna 
Karko kaj lia edzino, kiuj vivis cxi tie super la sentinela 
kaverno. Sed mi ne supozas, ke anoj de tiu antikva speco 
ankoraux vivas cxi tie. 

Tuj kiam li cxesis paroli, la turdo kriis lauxte kaj forflugis. 

— Ni ne komprenas lin, sed mi certas, ke tiu maljuna birdo 
komprenas nin, — diris Balino. — Gvatu atente kaj vidu, kio 
okazos! 

Post nelonge flugiloj flirtis kaj revenis la turdo. Kaj 
akompanis lin tre kaduka maljuna birdo. Li estis preskaux 
blinda, apenaux kapablis flugi kaj igxis kalva. Li estis granda 
antikva korako. Li alterigxis rigide antaux ili, batis siajn 
flugilojn malrapide kaj kun balancigxanta kapo aliris Torinon. 

— Ho Torino, ido de Traino, kaj Balino ido de Fundino, — li 
grakis (kaj Bilbo komprenis lin, cxar li parolis la komunan 
lingvon kaj ne la birdan). — Mi estas Roako, ido de Karko. 
Karko estas mortinta, sed li bone konis vin. Mi elovigxis jam 
antaux cent kvindek tri jaroj, sed mi ne forgesis, kion diris al 
mi mia patro. Mi nun estas la cxefo de la grandaj montaraj 
korakoj. Ni estas malmultaj, sed ankoraux memoras de la 
malnova tempo la regxon. Multaj el miaj kunuloj ekflugas 



cxi-momente, cxarvenas novajxoj el la sudo. Kelkaj informoj 
placxos al vi, sed aliaj ne. Atentu! La birdoj revenas denove 
por amasigxi apud la Monto, kaj ili venas al Dalo el la sudo, 
oriento kaj okcidento. CXar oni diras, ke Smauxgo estas 
mortinta! 

— Mortinta! CXu mortinta? — kriis la gnomoj. — Mortinta! Ni 
do timis vane, kaj la trezoro estas nia! — lli saltis kaj 
ekdancis pro la gxojo. 

— Jes mortinta, — diris Roako. — La turdo — liaj plumoj 
neniam elfalu! — spektis lian morton. Kaj ni povas fidi lian 
parolon. Li vidis la drakon fali, dum tiu batalis kontraux la 
homojn de Esgaroto jam antaux tri vesperoj je la lumlevigxo. 

Pasis longa tempo antaux ol Torino povis kvietigi la gnomojn, 
por ke ili silentu kaj auxskultu la novajxojn de 1' korako. Post 
momento, kiam li finis sian rakonton pri la batalo, li 
dauxrigis: 

— Tiom pri gxojoj, Torino Kverkasxildo. Vi povos sekure 
reveni al viaj haloj, la plena trezoro nun apartenas al vi 

— almenaux nun. Sed multaj aliaj kunvenas krom la birdoj. 

La informoj pri la malaperinta gardisto nun disigxistre longe 
for, kaj la famo de la trezoro de Traino ne forvelkis dum la 
legendo tra epokoj ripetigxis. Kaj multaj aliaj intencas 
partopreni la rabadon. Elfa trupo nun vojiras, kun 
kadavromangxaj korvoj dezirantaj profiti de eventualaj 
bataloj kaj mortintoj. Apud la lago homoj murmuras, ke la 
gnomoj kauxzis ilian cxagrenon, cxar ili igxis senhejmaj kaj 
multaj mortis, kiam Smauxgo detruis ilian urbon. Ankaux ili 
intencas rekompense kaperi la trezoron, kaj egalas al ili, cxu 
vi vivas aux mortis. 

»Vi devos do decidi vian sorton laux via sagxeco. Sed nur 
dek tri estas magra restajxo de la granda popolo de Durino, 



kiu logxis cxi tie sed jam cxien disigxis. Se vi deziras 
auxskulti mian konsilon, nefidu la Urbestron de la laganoj, 
sed fidu tiun kiu mortpafis la drakon per sia arko. Li estas 
Bardo, ido de Giriono de Dalo. Li estas sombra sed fidinda 
viro. Ni preferus pacon inter la gnomoj, homoj kaj elfoj post 
la dezerta drakoregno. Sed tio kostos al vi oron. Mi cxion 
diris. 

Tiam Torino furioze kolerigxis. 

— Ni dankas vin, Roako, filo de Karko. Ni ne forgesos vin kaj 
vian popolon. Sed nek sxtelistoj nek armeoj marodos nian 
oron, dum ni estas vivaj. Ni estus ecx pli dankaj al vi, se vi 
povus sendi mesagxistojn al niaj parencoj en la Norda 
Montaro norden kaj orienten de cxi tie por raporti al ili nian 
situacion. Iru precipe al mia kuzo, Daino en la Feraj Montoj, 
cxar lia popolo estas fortike armita, kaj ili logxas ne 
malproksime de cxi tie. Petu ilin hasti! 

— Mi ne diros, ke tiu konsilo estas bona aux malbona, 

— grakis Roako. — Sed mi faros mian plejeblon, — kaj li 
malrapide forflugis. 

— Ni reiru nun al la Monto! — kriisTorino. — Ni ne disponas 
multe da tempo! 

— Kaj ne multe da mangxajxoj! — kriis Bilbo, cxiam praktika 
pri tiaj temoj. Li cetere sentis, ke la aventuro proprasence 
finigxis, kiam mortis la drako (kaj pri tio li multe eraris) kaj li 
donacus plejparton de sia porcio de la profito por harmonie 
konkludi la aferon. 

— Reen al la Monto! — kriis la gnomoj, kvazaux ili ne auxdus 
lin. Li tiel devis akompani ilin. 

CXar vi jam auxdis pri la aliaj eventoj, vi povas konstati, ke 
restis al la gnomoj ankoraux kelkaj tagoj. Ili esploris la 



kavernojn denove kaj trovis, kiel atendite, ke la CXefpordo 
estis la sola malfermita enirejo. CXiuj aliaj pordoj (krom 
evidente la sekreta pordeto) estis jam de jaroj frakasitaj kaj 
blokitaj dum la okupado de Smauxgo. Restis neniu spuro de 
tiuj elirejoj. Ili do komencis nun fortigi la pordegon, kaj 
riparis la vojon, kiu kondukis de tie. Ili trovis multajn ilojn, 
kiujn uzis la antikvaj ministoj, fosistoj kaj konstruistoj, kaj 
per kiuj ili ankoraux sciis labori tre lerte. 

Dum ili laboris, la korakoj ade alportis novajxojn. Tiel ili 
eksciis, ke la Elfa regxo deviigis sian vojon por iri al la Lago, 
kaj ili do disponis pli da tempo. Des pli bone, ili auxdis ke tri 
el iliaj poneoj eskapis kaj vagis en la sovagxejo apud la 
Rivero Rapida ne longe for de la loko, kie ili postlasis siajn 
provizojn. Tial, dum la aliaj dauxrigis sian laboron, Filio kaj 
Kilio foriris gvidite de korako por revenigi la poneojn kaj la 
pakajxojn, kiujn ili povistrovi. 

Ili foriris por kvartagoj, kaj poste ili eksciis, ke kunvenis la 
homaj kaj elfaj armeoj kaj ke tiuj rapidiris al la Monto. Sed ili 
kuragxigxis, cxar ili nun havis suficxe da provizoj almenaux 
por kelkaj semajnoj, se ili atentus. (La plimulto estis kramo, 
evidente, kaj ili trovis gxin terure teda. Tamen kramo estas 
pli bona ol nenio.) La enirejo estis nun defendita de dika kaj 
alta muro da rekte metitaj sxtonoj. Ankaux trovigxis en la 
muro truoj permesantaj al la gnomoj vidi kaj pafi, sed ne 
permesantaj trapasadon. Tial ili grimpis enen kaj eliris per 
sxtupetaroj, kaj hisis objektojn per sxnuroj. Por lasi elflui la 
rivereton, ili faris malgrandan malaltan arkajxon sub la nova 
muro. Sed apud la enirejo ili refosis la riverfundon, kaj nova 
largxa lageto aperis inter la monta deklivo kaj la akvofala 
breto, de kie la rojo fluis al Dalo. Por atingi la pordegon sen 
nagxi, oni nun devis sekvi mallargxan subklifan padon sur la 
dekstra flanko, laux la vidpunkto de la muro. Poste ili venigis 
la poneojn gxis la supraj sxtupoj apud la malnova ponto. 



demetis la sxargxojn, kaj sendis ilin forsen rajdantoj 
ordonante, ke ili revenu al siaj mastroj en la sudo. 

Unu vesperon subite ekbrilis multaj lumoj de torcxoj kaj 
fajroj preter Dalo en la suda malproksimo. 

— Ili estas venintaj! — vokis Balino. — Kaj ilia tendaro estas 
ampleksa. Ili devis eniri la valon dum la krepuska mallumo 
laux ambaux bordoj de 1' rivero. 

Tiunokte la gnomoj malmulte dormis. La mateno ankoraux 
palis, kiam ili vidis grupon alveni. De malantaux sia muro ili 
rigardis ilin veni gxis la vala fino kaj de tie malrapide grimpi. 
Post nelonge ili povis vidi, ke venis armitaj kaj batalopretaj 
laganoj kun elfaj arkistoj. Post kelka tempo la grupo grimpis 
sur la falintajn rokojn kaj aperis cxe la akvofalo. Ili 
surprizigxis, kiam ili vidis antaux si la lageton kaj pordegon 
defenditan de la nova muro el masonita sxtono. 

Dum ili staris indikante kaj diskutante, Torino alparolis ilin. 

— Kiuj estas vi? — li vokis lauxte, — kiuj venas militopretaj 
al la pordoj de Torino, filo de Traino, Regxo sub la Monto. Kaj 
kion vi deziras? 

Sed ili ne respondis. Kelkaj turnis sin kaj rapide foriris. La 
aliaj gapis longe la CXefpordon kaj gxiajn fortikajxojn, kaj 
tiam ankaux foriris. Tiutage la tendaro movigxis orienten de 
la rivero, gxuste inter ambaux montajn firstojn. La rokoj 
resonis pro iliaj vocxoj kaj kantoj, cxar ili ne ripozis jam de 
multaj tagoj. Auxdigxis elfaj harpoj kaj dolcxa muziko. Dum 
tio ehxis supren al ili, sxajnis ke la frida aero varmigxis, kaj 
ili sentis la legxeran arbaran aromon de printempaj floroj 
burgxonantaj. 

Tiam Bilbo sopiris, ke li povu eskapi el tiu sombra kastelo kaj 
subeniri porgxui la bankedojn kaj festenojn apud lafajroj. 



Ankaux kelkaj el la junaj gnomoj estis kortusxitaj, kaj ili 
murmuris sian preferon, ke la historio konkludigxu pli 
konvene, kaj ke ili povu bonvenigi tiun popolon kiel amikojn. 
Sed Torino havis grizan mienon. 

Tiam la gnomoj mem alportis harpojn kaj muzikilojn 
retrovitajn en la rabajxaro. Ili ludis muzikon pordistri lin, sed 
la kanto ne estis elfa kaj parte similis tiun, kiun ili kantis 
antaux longe en la eta hobitotruo de Bilbo: 

Sub Monto kiu apogeas, 
la Regx' en sia halo cxeas 
post la ekstermo de 1' Fivermo! 
kaj tiel malamik' pereas. 

La glavo akras, lanco pikas, 
rapidas sag', la Pord' fortikas; 
kuragxas koro antaux oro; 
maljust' la gnomojn ne implikas. 

Pragnomoj sorcxojn kreis brile 
kaj marteladis sonorile 
en lokoj fundaj, ombrabundaj, 
en kavaj haloj sinekzile. 

Stellumon ili kolieris, 
kronojn per drakofajr' borderis, 
cxe ili kordoj el drataj tordoj 
la harpajn melodiojn peris. 

La tron' jam estas liberstata! 

Auxskultu, ho popol' nomada! 

Rapidu vene transebene! 

Bezonas vin la regxo frata. 

Ni vokas nun trans montoj cxenaj: 

“Estu al prakavern' revenaj!" 

Jen post Pordeg' la regxa reg' 
kaj manoj gem- kaj oro-plenaj. 

La Regx' en sia halo cxeas 
sub Monto kiu apogeas. 



Mortis Fivermo per ekstermo, 
kaj tiel malamik' pereas. 

Tiu kanto sxajne placxis al Torino, kaj li ridetis denove kaj 
pligajigxis. Li komencis kalkuli la distancon gxis la Feraj 
Montoj kaj kiomlonge ili devus atendi la alvenon de Daino al 
la Soleca Monto, se tiu ekspediciis tuj kiam la mesagxoj 
atingis lin. Sed la koro de Bilbo premigxis pro la kanto kaj la 
paroltemo, cxar ambaux estis tro batalemaj. 

Tre frue la sekvan matenon ili vidis trupon da lancistoj 
transiri la riveron kaj marsxi en la valon. Tiuj kunportis la 
verdan standardon de 1' Elfregxo kaj la bluan de I' Lago. Ili 
progresis gxis la muro antaux la CXefpordo. 

Denove salutis ilin Torino lauxtvocxe: 

— Kiuj estas vi, kiuj venas armitaj al la pordo de Torino, filo 
de Traino, Regxo sub la Monto? 

CXi-foje oni respondis al li. Alta viro kun malhela hararo kaj 
sombra vizagxo pasxis antauxen kaj kriis: 

— Hoj Torino! Kial vi cxirkauxbaras vin kiel rabisto en sia 
kasxejo? Ni ankoraux ne estas viaj malamikoj, kaj ni gxojas, 
ke vi estas viva superante niajn esperojn. Ni venis 
supozante, ke neniu travivis cxi tie. Sed cxar ni retrovas vin, 
ni cxiuj devas kunveni kaj kunsidi. 

— Kiu vi estas, kaj kial ni devas kunsidi? 

— Mi estas Bardo, kaj propramane mi mortigis la drakon kaj 
liberigis vian trezoron. CXu tio ne estas afero, kiu koncernas 
vin? Krome mi estas rekta heredanto de Giriono el Dalo, kaj 
en via trezoro miksigxis multaj valorajxoj de viaj haloj kaj de 
la urboj, kiujn kaperis Smauxgo. CXu tio ne estas temo, pri 
kiu ni povas paroli? Plie, dum sia fina batalo Smauxgo 



detruis la logxejojn de la homoj de Esgaroto, kaj mi 
ankoraux estas servanto de ilia Urbestro. Mi parolas nome de 
tiu, kaj demandas, cxu vi ne kompatas la cxagrenon kaj 
mizeron de lia popolo? Ili helpis vin kiam vi estis afliktita, kaj 
rekompence vi venigis al ili nur ruinigxon, kvankam sendube 
vi ne deziris tion. 

Tiuj estis efektive bonaj paroloj kaj pravaj, kvankam sombre 
diritaj, kaj Bilbo kredis, ke Torino tuj akceptos ilian 
rezonadon. Li ne fakte atendis, ke iu ajn memorus, ke li mem 
unue malkovris la vundan punkton de 1' drako. Kaj des pli 
bone, cxar neniu fakte ecx konsideris tion. Sed li ankaux ne 
povis imagi, kiom potencas drakokovita oro kaj kiom 
fervoras la gnomaj koroj. Torino efektive pasigis longajn 
horojn en la trezorejo, kaj tien lia spirito ade strebis. 

Kvankam li aparte sercxis la Arkesxtonon, lin allogis aliaj 
mirindaj valorajxoj, kiuj kusxistie kaj memorigis lin pri 
profunda kunplektigxo de la antikvaj laboroj kaj lamentoj de 
lia popolo. 

— Vi prezentis vian plej malbonan pledon plej laste kaj plej 
longe. — Torino respondis. — Neniu homo havas rajton je la 
gnoma trezoro, simple pro tio ke Smauxgo, kiu forsxtelis 
gxin de ni, ankaux forrabis niajn vivojn kaj hejmojn. Oni 
egale ne rajtas kompensi vengxon de liaj malicaj faroj per 
trezoro, kiu ne estis lia disdonebla posedajxo. Ni repagos 
juste la koston de la provizoj kaj la helpon, kiujn ni ricevis de 
la laganoj — kiam venos la oportuna momento. Sed ni nepre 
donos nenion — ecx ne la prezon de eta kuko — kontraux 
perforta minaco. Dum armita hordo sidas sub nia pordo, ni 
konsideras vin malamikoj kaj sxtelistoj. Mi sxatus demandi 
vin: kiom de ilia heredajxo vi donacus al niaj parencoj, se vi 
estus trovintaj la trezoron sengarda kaj nin mortintaj? 

— Jen justa demando, — replikis Bardo. — Sed vi ne estas 
mortintaj, kaj ni ne estas SXtelistoj. Cetere, ricxuloj povas 



malgraux siaj rajtoj kompati malricxulojn, kiuj amike helpis 
ilin dum ilia malprospero. Kaj miaj aliaj postuloj restas sen 
repliko. 

— Mi ne kunsidos por intertrakti, kiel mi diris, kun armitaj 
homoj antaux miaj pordoj. Des malpli kun la popolo de 1' 
Elfregxo, kiun mi memoras malagrable. Ili ne partoprenos en 
cxi tiu debato. Foriru, antaux ol flugos niaj sagoj! Kaj se vi 
deziras denove paroli kun mi, certigu, ke la elfa trupo revenu 
en la arbaron, kie gxi devus resti. Kaj ke viaj armiloj estu 
sternitaj surtere antaux ol veni al la sojlo. 

— La Elfregxo estas mia amiko kaj li asistis la laganojn dum 
ili estis afliktitaj, kvankam ili ne rajtis postuli lian amikecon, 

— respondis Bardo. — Ni donos al vi tempon, ke vi pentu pri 
viaj vortoj. Igxu pli sagxa, antaux ol ni revenos! — Tiam li 
foriris kaj revenis al la tendaro. 

Kiam pasis multaj horoj, la standardistoj revenis kaj heroldoj 
pasxis antauxen kaj trumpetis: 

— Nome de Esgaroto kaj la Arbaro, — alvokis unu, — ni 
parolas al Torino, filo de Traino Kverkasxildo, kiu sin nomas 
Regxo sub la Monto. Ni petas, ke li konsideru la anoncitajn 
pretendojn, aux ni nomos lin malamiko. Li cedu almenaux 
dekduonan parton de la trezoro al Bardo, la mortiginto de la 
drako kaj heredanto de Giriono. El tiu porcio Bardo mem 
helpos Esgaroton, sed se Torino deziras la amikecon kaj 
honoron de la najbaraj landoj, kiun antauxe gxuis liaj 
prapatroj, li mem donacos onon de sia oro por subteni la 
laganojn. 

Torino prenis kornan arkon kaj pafis sagon al la mesagxisto. 
GXi frapis lian sxildon kaj vibrante fiksigxis tie. 

— CXar vi respondas tiel, — li diris responde, — mi deklaras 
cxi tiun Monton siegxata. Vi ne rajtos foriri de cxi tie, gxis 



kiam vi pledos via-iniciate por pauxzi kaj intertrakti. Ni ne 
uzos armilojn kontraux vi, kaj lasos vin kun via oro. Vi povas 
mangxi tion, se vi deziras! 

Post tio la mesagxistoj rapide foriris, kaj postlasis la gnomojn 
por konsideri sian situacion. Torino farigxis tiel sombra, ke 
ecx se ili tion dezirus, la aliaj ne kuragxus kritiki lin. Kaj 
fakte la plimulto partoprenis lian sintenon, krom eble la 
maljuna dika Bomburo, Filio kaj Kilio. Kompreneble Bilbo tute 
ne aprobis la novan disvolvigxon. Li nun ne plu povis toleri 
la Monton, kaj tute ne placxis al li la ideo, ke li estos 
siegxata en gxi. 

— La loko stinkas pro draka fetoro, — li grumblis al si, — kaj 
gxi nauxzas min. Kaj la kramo jam komencas gluigxi en mia 
gorgxo. 



16. Nokta sxtelisto 


La tagoj nun trenigxis lante kaj pene. Por pasigi la tempon 
multaj gnomoj okupigxis pri la trezoro stakante kaj stokante 
gxin. Torino nun parolis pri Arkesxtono de Traino arde 
petante ilin haste sercxi gxin en cxiu angulo. 

— CXar Arkesxtono de mia patro, — li diris, — valoras pli ol 
rivero da oro. Por mi gxi estas preterpreza. Tiun sxtonon el la 
tuta trezoro mi unike postulas por mi, kaj mi vengxus min 
kontraux tiu, kiu trovus kaj retenus gxin. 

Bilbo auxdis tiujn parolojn kaj tuj timis scivolante kio 
okazus, se iu trovus la sxtonon volvitan en pako da diversaj 
cxifonoj, kiun li uzis kiel kapkusenon. Tamen li ne menciis 
gxin, cxar dum la laciga atendado en lia eta kapo komencis 
konturigxi plano. 

La prokrasto jam dauxris dum longa tempo, kiam la korakoj 
revenis rakontante novajxon pri Daino, kiu kun pli ol 
kvincent gnomoj hastis de la Feraj Montoj en la nord- 
okcidento, kaj kiu estis nun je dutaga marsxdistanco for de 
Dalo. 

— Sed ili ne atingos la Monton nerimarkite, — diris Roako, 

— kaj mi timas, ke okazos batalo en la valo. Mi ne konsideras 
tion bona prognozo. Kvankam ili estas serioza popolo, ili 
sxajne ne venkos la hordon, kiu siegxas vin. Kaj ecx se ili 
sukcesus, kion vi gajnus? La vintro kaj negxo rapide 
progresas malantaux ili. Kiel vi nutros vin sen la amikeco kaj 
bonvolo de la najbaraj landoj? La trezoro estos la auxtoro de 
via morto, kvankam la drako jam pereis! 


Sed Torino ne emociigxis. 



— Vintro kaj negxo mordas homojn kaj elfojn sen distingoj, 

— li diris, — kaj ili eble trovos logxadon en la dezertejo 
malagrable netolerebla. Kiam miaj amikoj kaj la vintro 
persekutos ilin, iii eblefarigxos pli trakteblaj negocantoj. 

Tiunokte Bilbo decidigxis. La cxielo estis senluma kaj 
senmova. Tuj kiam la nokto plene nigrigxis, li eniris angulon 
de ilia cxambro apud la pordego kaj eltiris sxnuron kaj sian 
paketon kun Arkesxtono volvita en cxifono. Poste li grimpis 
supren de la muro. Nur Bomburo trovigxis tie, cxar estis lia 
vico por vacxi, kaj nur unu gnoma sentinelo kutime postenis. 

— Estas terure malvarme! — diris Bomburo. — Mi preferus, 
ke ni povu bruligi fajron cxi-supre, kiel la homoj en ilia 
tendaro! 

— Estas suficxe varme ene, — diris Bilbo. 

— Nu tio eble veras, sed mi devos resti cxi tie gxis la 
noktomezo, — grumblis la grasa gnomo. — Nia nuna situacio 
estas bedauxrinda. Tamen mi ne auxdacus kontrauxi Torinon 

— lia barbo plu kresku! — kvankam li cxiam estis gnomo kun 
kolo rigida. 

— Ne tiel rigida kiel miaj kruroj, — diris Bilbo. — Mi lacigxas 
pro la sxtupoj kaj la sxtonaj tuneloj. Mi donacus multon por 
senti la herbon intermiaj piedfingroj. 

— Mi donacus multon por senti la glutadon de drinkajxo tra 
la gorgxo, kaj la komforton de mola lito kaj bona mangxo! 

— Mi ne povos provizi tiujn, dum la siegxo dauxras. Sed mi 
jam delonge ncx postenis, kaj mi vacxos nun vialoke, se vi 
tion deziras. Mi ne plu povas dormi cxi-vespere. 

— Vi estas bona ulo, sinjoro Baginzo, kaj mi akceptas vian 
oferon. Se iam vi rimarkas ion, atentu veki unue min! Mi 



kusxigxos maldekstre en la interna kaverno proksime de cxi 
tie. 

— Iru do! — diris Bilbo. — Mi vekos vin noktomeze, kaj vi 
vekos la venontan vacxanton. 

Tuj kiam Bomburo foriris, Bilbo surfingrigis sian ringon, ligis 
sian sxnuron, sxtelgrimpis de sur la muro malsupren, kaj 
foriris. Li disponis pli malpli kvin horojn. Bomburo ade 
dormis (li dormis je cxiu momento, kaj depost sia aventuro 
en la arbaro li cxiam provis rekapti la belajn songxojn, kiujn 
li tiam spertis) kaj la aliaj laboris kun Torino. Supozeble 
neniu — inkluzive de Filio kaj Kilio — surgrimpus la muron, 
antaux ol venus ties vico. 

Estis tre mallume, kaj li ne rekonis la vojon kiam li forlasis la 
padon, kiun ili nove konstruis, kaj subeniris gxis la akvofluo. 
Fine li venis al la voja kurbo, kie li devis trapasi la akvon se li 
deziris atingi la tendaron lauxintence. Tie la rivereto estis 
malprofunda kaj largxa, kaj la trapasado ne estis malfacila 
ecx por la eta hobito. Li jam preskau^ transiris, kiam li glitis 
sur rondan sxtonon kaj falis en la akvon kun plauxdo, Li jxus 
elgrimpis la kontrauxan bordon, kiam elfoj aperis el la 
mallumo kun brilaj lanternoj sercxante tiun, kiu faris tiom da 
bruo. 

— GXi estis ne fisxo! — diris unu. — Vagas spiono en la 
cxirkauxajxo. Kasxu la lampojn! Ili helpos lin pli ol nin, se 
temas pri la stranga eta kreitajxo, kiu estas ilia servisto. 

— Servisto, cxu? — elsnufis Bilbo. Kaj meze de la elsnufo li 
lauxte ternis, kaj la elfoj venis al la bruo. 

— Lumigu do! — li diris. — Mi estas cxi tie, se vi volas min! 

— Kaj li demetis sian ringon, kaj ekaperis de malantaux roko. 


Ili kaptis lin rapide malgraux sia surprizigxo. 



— Kiu vi estas? CXu vi estas la hobito de 1' gnomoj? Kion vi 
faras? Kiel vi preterpasis niajn sentinelojn? — ili demandis 
unu post la alia. 

— Mi estas sinjoro Bilbo Baginzo, — li respondis. — Kunulo 
de Torino, se vi deziras scii. Mi konas vian regxon 
lauxaspekte, sed li eble ne konas mian vizagxon. Sed Bardo 
memoros min, kaj precipe Bardon mi deziras renkonti. 

— CXu vere? — diris ili, — kaj pri kio vi deziras paroli? 

— Miaj propraj aferoj, karaj elfoj miaj. Sed se vi deziras iam 
reveni al viaj arbaroj de tiu cxi malvarma kaj morna loko, 

— li respondis tremante pro frido, — konduku min 
senprokraste al fajro, kie mi povos sekigxi. Kaj poste lasu 
min paroli kun viaj estroj kiel eble plej rapide. Mi disponas 
nurunu-du liberajn horojn. 

Tiumaniere du horojn post kiam li eskapis el la CXefpordo, 
Bilbo sidis apud varma fajro antaux granda tendo, kaj tie 
ankaux sidis la Elfregxo kaj Bardo kun perpleksaj mienoj. 
Hobito armita elfmaniere kaj volvita en malnova tuko estis 
por ili io noveca. 

— Tute certe, — diris Bilbo kiel eble plej serioze, — cxi tiu 
afero igxis netolerebla. Mi simple enuas pro la tuta 
ekspedicio. Mi preferus reveni hejmen al la okcidento, kie la 
najbaroj estas pli prudentaj. Sed mi havas intereson pri la 
afero: fakte, temas pri interezo dekkvarona. Tio estas 
konsentita en letero, kiun mi espereble gardis, — li sercxis 
en sia trivita jako (kiun li ankoraux portis supre de sia 
masxkiraso) la krispigitan kaj falditan leteron deTorino, kiun 
oni en majo metissub lian kamenobretan horlogxon! 

— Nu, dekkvarono de la tiel nomitaj “profitoj”, kompreneble! 

— li dauxrigis. — Mi konscias pri tio. Miaparte, mi pretas 
konsideri viajn postulojn, kaj subtrahus el la totalo vian 



rajtan porcion antaux ol kalkuli mian pagon. Tamen vi ne tiel 
bone konasTorinon Kverkasxildo kiel mi nun konas lin. Mi 
avertas vin, ke li estas preta sidi sur ora amasigxo kaj morti 
pro malsato, dum vi sidas cxi tie. 

— Nu, li dauxrigu! — diris Bardo. — Tia stultulo meritas morti 
pro malsato. 

— Jes gxuste, — diris Bilbo. — Mi komprenas vian 
vidpunkton. Sed ankaux la vintro venas rapide. Post nelonge 
via tendaro blokigxos pro negxo kaj tiel plu, kaj la provizado 
farigxos malfacila — ecx por la elfoj, supozeble. Kaj vi 
spertos aliajn malfacilajxojn. CXu vi ankoraux ne auxdis pri 
Daino kaj la gnomoj de la Feraj Montoj? 

— Jes jam delonge, sed kiel li rilatas al ni? — demandis la 
regxo. 

— Guste tiel mi pensis. Mi vidas ke mi havas informojn, kiujn 
vi ankoraux ne ricevis. Mi povas nun raporti al vi, ke Daino 
nun marsxas je nur dutaga distanco for de cxi tie, kaj ke li 
kunvenigis almenaux kvincent gnomojn. Multaj el tiuj 
spertis la militojn inter la gnomoj kaj la goblenoj, pri kiuj vi 
jam supozeble auxdis. Ilia alveno evidente kauxzos gravajn 
malagrablajxojn. 

— Kial vi alportas tiajn informojn al ni? CXu vi perfidas viajn 
amikojn aux minacas nin? — demandis Bardo sombre. 

— Estimata Bardo! — pepis Bilbo. — Ne tro rapide reagu! Mi 
neniam antauxe renkontis tiel suspekteman popolon! Mi 
simple provas eviti embarason porcxiuj. Kaj mi nun havas 
proponon por vi! 


— Ni auxdos gxin! — ili diris. 



— Vi vidos gxin! — li diris. — Jen! — Kaj tiam li eltiris 
Arkesxtonon kaj forjxetis gxian volvajxon. 

Ecx la Elfregxo, kies okuloj kutime spektis belajn 
mirindajxojn, ekstaris imponite. Bardo mem gapis gxin 
silente. La globo plenis je lunlumo kaj kvazaux pendus 
antaux ili en teksita reto da frostaj steloglimoj. 

— Jen Arkesxtono de Traino, — diris Bilbo. — La Montokoro. 
Kaj gxi estas ankaux la koro de Torino. Li taksas gxin pli ol 
riveron da oro. Mi donos gxin al vi. GXi helpos vin dum la 
marcxando. — Poste kun tremo kaj sopira rigardo Bilbo donis 
la mirindan sxtonon al Bardo, kiu blindumite tenis gxin en 
sia mano. 

— Sed cxu gxi estas de vi donebla? — li fine demandis kun 
peno. 

— Nu bone, — diris la hobito konsternite. — GXi ja ne estas. 
Sed, fakte mi supozas, ke mi povus postuli gxin por 
anstatauxigi mian porcion. Mi ja estas rompsxtelisto laux ili 

— kvankam miaparte mi neniam sentis min tia — sed mi 
estas honesta, almenaux tion mi esperas. Sed cetere mi 
devas nun reiri, kaj la gnomoj povos trakti min tiel, kiel ili 
deziras. Mi nur esperas, ke vi trovos gxin utila. Tiam la 
Elfregxo miris pro Bilbo. 

— Bilbo Baginzo! — li diris. — Vi meritas porti kirason de 
elfaj princoj pli ol tiuj por kiuj gxi estis pli tauxga. Sed mi 
scivolas, cxu Torino Kverkasxildo konstatos tion. Mi eble pli 
bone konas la gnomojn gxenerale ol vi. Mi konsilas, ke vi 
restu kun ni, kaj ni honoros vin kaj trioble bonvenigos vin. 

— Mi esprimas mian sinceran dankon al vi, — diris Bilbo 
riverencante. — Sed mi pensas, ke mi devas ne forlasi miajn 
amikojn post la aventuroj, kiujn ni kune spertis. Kaj mi 



ankaux promesis veki la maljunan Bomburon je noktomezo! 
Mi vere devas foriri nun. 

Ili ne kapablis persvadi lin por resti, kaj ili do arangxis 
eskorton por li. Kiam li estis foriranta, la regxo kaj Bardo 
adiauxis lin kun honoro. Kiam iii transiris la tendaron, 
maljuna viro volvita en malhela mantelo venis el sub tenda 
pordo kaj alproksimigxis. 

— Gratulon, sinjoro Baginzo! — li diris, amike frapante lian 
dorson. — Vi estas cxiam pli lerta ol oni emas kredi. 

Li estis Gandalfo. 

Unuafoje post multaj tagoj Bilbo tre gxojis. Sed ne restis 
tempo por la demandoj, kiujn li tuj deziris starigi. 

— Kiam venos la oportuna momento! — diris Gandalfo. — La 
afero nun venas al sia fino, almenaux se mi ne eraras. Vi 
spertos tre malagrablan momenton, sed restu kuragxa! Vi 
eble travivos tion sendamagxe. Cirkulas informoj, kiujn ecx 
la korakoj ankoraux ne auxdis. Bonan nokton! 

Perpleksa sed rekuragxigita, Bilbo hastis pluen. Oni gvidis 
lin al sekura travadejo, kiun li trapasis seke kaj tiam li 
adiauxis la elfojn, kaj regrimpis atente al la CXefpordo. Li 
nun tre lacigxis, sed ankoraux ne estis la noktomezo, kiam li 
regrimpis per la sxnuro, kiu restis tie, kie li lasis gxin. Li 
malligis kaj kasxis gxin, kaj poste li sidigxis sur la muron kaj 
scivolis, kio okazos poste. 

Noktomeze li vekis Bomburon, kaj poste siavice volvis sin en 
angulo, sen auxskulti la dankojn de I' maljuna gnomo (li 
sentis, ke li ne tute meritis ilin). Li baldaux profunde dormis 
kaj forgesis siajn zorgojn gxis la mateno. Anstatauxe li 
songxis pri frititaj ovoj kun lardo. 



17. La nuboj krevas 


La sekvan tagon frumatene oni trumpetis en la tendaro. 
Baldaux aperis sola mesagxisto kuranta sur la mallargxa 
vojo. De malproksime li salutis la gnomojn kaj demandis, cxu 
Torino pretas auxskulti novan ambasadon, cxar estas 
ricevitaj novaj informoj, kiuj sxangxis la situacion. 

— Temas pri Daino! — diris Torino, kiam li auxdis tion. — lli 
informigxis pri lia alveno. Mi konjektis, ke tio sxangxos ilian 
decidon! Petu, ke ili venu malmultaj kaj senarmaj, kaj mi 
auxskultos ilin, — li diris al la heroldo. 

Tagmeze denove vidigxis la standardoj de la Arbaro kaj la 
Lago. Dudekopa trupo alvenis. CXe la vojkomenco ili lasis 
siajn glavojn kaj lancojn kaj venis al la CXefpordo. La 
spektantaj gnomoj vidis, ke inter ili marsxis Bardo kaj la 
Elfregxo, kaj antaux tiuj maljunulo kun kapucxo portis 
fortikan keston el ferligita ligno. 

— Saluton, Torino! — diris Bardo. — CXu via decido ankoraux 
samas? 

— Mia decido ne sxanceligxas post kelkaj rondiroj de I' suno, 

— respondis Torino. — CXu vi venis por starigi vantajn 
demandojn? La elfa hordo ankoraux ne foriris malgraux mia 
peto! GXis ilia foriro vi venas vane por marcxandi kun mi. 

— CXu ekzistas nenio, pro kio vi rezignus vian oron? 

— Nenio, kion vi aux viaj amikoj povus proponi. 

— Kaj kio pri Arkesxtono de Traino? — li diris, kaj samtempe 
la maljunulo malfermis la keston, kaj levis la juvelon supren. 
La lumo impetis de sur lia mano kun matenblanka glimo. 



Tiam Torino mire mutigxis konsternite. Neniu parolis dum 
longa tempo. 

Fine Torino rompis la silenton, kaj lia vocxo rauxkis pro 
kolero. 

— Tiu sxtono apartenis al mia patro, kaj nun al mi, — li diris. 

— Kial do mi devus pagi por tio, kio estas mia? — Sed lia 
mira scivolemo superis lin, kaj li aldonis: — Kiel venis tiu 
heredajxo de miaj prauloj al vi? Se fakte mi bezonas 
demandi tion al tia bando da sxtelistoj. 

— Ni ne estas sxtelistoj, — respondis Bardo. — Ni sxangxos 
vian posedajxon kontraux la nia. 

— Kiel gxi venis al vi? — kriis Torino furioze. 

— Mi mem donis gxin! — pepis Bilbo, kiu sxtele rigardis 
super la muron terurite. 

— Vi! Vi! — kriis Torino, kiu turnis sin al li kaj tenis lin per 
ambaux manoj. — Fia hobitacxo! Vi etstatura... 
rompsxtelisto! — li koleris ne povante trovi la gxustajn 
vortojn kaj skuante la kompatindan Bilbon kiel kuniklon. 

— Je la barbo de Durino! Mi ja deziras, ke cxeestu nun 
Gandalfo! Li estu malbenita, pro tio ke li elektis vin! Lia 
barbo malkresku! Mi ja jxetos vin al la subaj rokoj! — li kriis 
kaj levis Bilbon persiaj brakoj. 

— Haltu! Via deziro estas plenumita! — diris vocxo. La 
maljunulo kun la kesto forlasissian kapucxon kaj mantelon. 
Estis Gandalfo! Kaj sxajne ne tro frue. — Se ne plu placxas al 
vi mia rompsxtelisto, bonvolu ne damagxi lin. Surterigu lin 
kaj auxskultu, kion li intencas diri! 



— Vi sxajne komplotis kune! — diris Torino, kaj li faligis 
Bilbon sur la muran supron. — Mi ne plu traktos kun 
sorcxistoj kaj ties amikoj. Kion do vi deziras diri, posteulo de 
ratoj? 

— Ve al mi, ve al mi! — diris Bilbo. — Mi konfesas, ke la 
situacio estas iom embarasa. Sed vi eble memoras ke, laux 
vi, mi rajtis elekti mian dekkvaronon el la trezoro! Mi eble tro 
lauxvorte interpretis tion. Mi nun trovas, ke gnomoj agas iom 
pli noble persiaj paroloj ol persiaj faroj. Sed tamen vi opiniis 
antauxe, ke miaj servoj ja valoris ion. Posteulo de ratoj, 
cxu?! CXu tio estas la danko promesita de vi kaj via familio, 
Torino? Nu akceptu almenaux, ke mi jam disponas mian 
porcion laux mia deziro, kaj lasu min repagita! 

— Mi konsentas, — diris Torino sombre. — Mi ja lasos vin 
foriri tiel. Sed vi kaj mi neniam plu renkontigxos! — Post tio 
li turnis sin kaj parolis super la muron: 

— Oni perfidis min, — li diris. — Vi prave konjektis, ke mi ne 
povusforlasi Arkesxtonon, mian familian heredajxon. 
Kontraux gxi mi donos dekkvaronon el nia oro kaj argxento, 
escepte de la gemoj. Kaj tio egalas la promesitan repagon de 
tiu perfidulo, kiu nun rajtas foriri. Kun li vi povos dividi la 
porcion. Kvankam li ricevos malmulte, mi supozas. Mi sendos 
lin al vi, se vi deziras, sed mia amikeco ne akompanas lin. 

— Subiru do nun al viaj amikoj! — li diris al Bilbo. — Aux mi 
ja jxetos vin tien. 

— Kio pri la oro kaj argxento? — demandis Bilbo. 

— GXi sekvos poste, kiam ni pretigos gxin,—li diris.—Nun 
subiru! 


— GXis tiam ni gardos la sxtonon! — kriis Bardo. 



— Cetere vi ne similas grandiozan Regxon sub la Monto, 

— aldonis Gandalfo. — Sed eble tio sxangxigxos. 

— Eble, — diris Torino. Sed la trezoro jam tiel ensorcxis lin, 
ke li scivolis cxu li povus pere de Daino rekapti Arkesxtonon 
kaj samtempe gardi la promesitan porcion de 1' trezoro. 

Poste Bilbo hisigxis malsupren de 1' muro, kaj foriris sen 
rekompenco porsiaj klopodoj, krom la kiraso, kiun Torino 
jam donis al li. Profunda honto premis la korojn de pli ol unu 
el la gnomoj. 

— Adiaux! — li kriis al ili. — Ni eble denove renkontigxos kiel 
amikoj. 

— Rapidu for! — kriis Torino. — Kvankam vi portas 
masxkirason, kiun fabrikis mia popolo, sed vi ne meritas 
gxin. Gin ne trapikas sagoj, sed se vi ne hastos for, mi 
trapikos viajn fiajn piedojn. Rapidu do! 

— Atendu tamen! — diris Bardo. — Laux nia volo, vi 
disponos tempon gxis morgaux. Je tagmezo, ni revenos por 
vidi, cxu vi alportis el la trezoro la porcion, kiun la sxtono 
garantias. Se tio farigxas sentrompe, ni ja foriros, kaj la elfa 
armeo revenos al la Arbaro. GXis tiam, adiaux! 

Tiam ili reiris al la tendaro. Sed Torino sendis pere de Roako 
mesagxistojn al Daino kun informoj pri la novajxoj petante, 
ke tiu alvenu senprokraste. 

Tago kaj nokto pasis. La sekvan tagon la vento blovis el la 
okcidento, kaj la aero ombrigxis kaj sombrigxis. La mateno 
estis ankoraux frua kiam auxdigxis krioj en la tendaro. 
Kurieroj venis kaj raportis, ke gnoma armeo aperis cxirkaux 
la orienta monta firsto, kaj nun hastis al Dalo. Daino ja estis 
alveninta. Li rapidiris tranokte kaj tiumaniere atingis ilin pli 
frue, ol ili atendis. CXiu gnomo portis gxisgenuan feran 



masxkitelon, kaj kovris siajn krurojn perfajnaj flekseblaj 
metalaj sxtrumpoj, kies fabrikmetodon konis nur la popolo 
de Daino. CXiu gnomo estas ege fortika malgraux sia 
nealteco, sed cxi tiuj estisfortaj ecx kompare kun aliaj 
gnomoj. Dum bataloj ili svingis pezajn dutenilajn 
martelegojn, sed anl<aux cxeflanke portis mallongan glavon 
kaj cxedorse rondan sxildon. Iliaj barboj estis forkoformaj kaj 
plektitaj, kaj nete sxovitaj sub iliajn zonojn. Iliaj cxapoj kaj 
sxuplandoj estis feraj, kaj iliaj vizagxoj estis severaj. 

Trumpetoj sonoris, por ke homoj kaj elfoj estu batalpretaj. 
Post nelonge vidigxis en la alta valo rapide irantaj gnomoj. 

Ili haltis inter la rivero kaj la orienta firsto. Sed kelkaj iris 
pluen kaj transiris la riveron apud la tendaro. Tie ili kusxigis 
siajn armilojn kaj levissiajn manojn porsignali pacon. Bardo 
eliris por renkonti ilin kun Bilbo. 

— Daino, filo de Naino, sendis nin, — ili diris, kiam oni 
starigis al ili demandojn. — Ni hastas al niaj parencoj sub la 
Monto, cxar ni eksciis, ke la regxo regas denove. Kiuj vi 
estas, kiuj okupas la ebenejon kvazaux malamikoj antaux 
defenditaj muroj? 

Tio estis kompreneble la gxentila kaj iom eksmoda formulo 
portiaj okazoj, kaj simple signifis: “Vi havas neniujn aferojn 
cxi tie. Ni atingos nian celon, do forigu vin de nia vojo, aux 
ni batalos kontraux vin!” 

Ili intencis pluiri al loko inter la Monto kaj rivera kurbigxo, 
cxar sxajnis, ke tiu mallargxa loko ne estis tiom forte 
defendita. 

Bardo kompreneble malpermesis al la gnomoj aliri la 
Monton. Li decidis atendi cxar li konstatis, ke la oro kaj 
argxento neniam estus alportitaj por pagi Arkesxtonon, se 
pliaj plenarmitaj helpotrupoj venus al la fortikajxo. Ili alportis 



multajn provizojn, cxargnomoj povas porti pezajn 
sxargxojn, kaj preskaux cxiu gnomo de Daino portis 
ampleksan dorsosakon aldone al siaj armiloj. Tiel ili povus 
travivi siegxon dum pluraj semajnoj, kaj poste povus veni 
pliaj gnomoj — fakte multe pli, cxarTorino havis multajn 
parencojn. Plie ili povus malfermi kaj gardi unu el la aliaj 
pordoj, tiel ke la siegxantoj devus cxirkauxi la tutan Monton, 
kaj ili havus nesuficxajn personojn portio. 

Tio estis efektive la gnoma plano (cxar la korakaj 
mesagxistoj multeflugis interTorino kaj Daino), sed 
tiumomente la vojo estis barita, kaj post multaj koleraj 
paroloj la gnomaj mesagxistoj sin returnis grumblante sub 
siaj barboj. Tiam Bardo tuj sendis mesagxistojn al la 
CXefpordo, sed ili trovis nek oron nek pagon. Sagoj pafis al 
ili, kiam ili alproksimigxis, kaj ili haste retroiris konsternite. 
La tendaro nun plene aktivis kun preparado por batalo, cxar 
la gnomoj de Daino nun antauxeniris laux la orienta rivera 
bordo. 

— Stultuloj! — ridis Bardo. — Estas erare veni sub la monta 
firsto! Ili ne komprenas batalojn surgrundajn, malgraux sia 
sperto pri militoj subteraj. Jam kasxigxas niaj arkistoj kaj 
lancistoj inter la rokoj je ilia dekstra flanko. La gnoma 
masxkiraso estas bona, sed ili malfacile progresos. Ni do 
ataku ilin de ambaux flankoj, antaux ol ili ripozos. 

Sed la Elfregxo diris: 

— Longe mi atendos antaux ol ekmiliti pro trezoro. La 
gnomoj ne povos preterpasi nin, krom se ni permesos tion, 
kaj ili povos nenion fari, cxar ni rimarkos ilin. Anstatauxe ni 
devus atendi kaj esperi diskutemon. Cetere se fine 
malagrabla konflikto farigxos neevitebla, ni superus ilin 
dank' al nia plimulteco. 



Sed li ne konsideris la gnoman animon. Iliaj pensoj ardigxis 
pro tio, ke Arkesxtono estis kaptita de la siegxantoj, kaj ili 
jam divenis, ke Bardo kaj ties amikoj hezitas. Tial ili decidis 
ataki, dum la aliaj ankoraux debatis. 

Ili subite kaj sensigne impetis antauxen. Arkoj knalis kaj 
sagoj siblis. La batalo estis tuj komencigxonta. 

Sed subite la cxielo ombrigxis terure rapide! Nigra nubo 
hastis sur la cxielo. Vintra tondro kaj feroca vento ruligxis 
rauxke sur la Monton, kaj cxe ties pinto fulmo frapis. Sub la 
sxtormo nova nigreco kirligxis antauxen. Sed gxin ne pelis I 
vento, gxi venis elnorde kiel vasta svarmo da birdoj kaj tiel 
densa, ke vidigxis neniu lumo inter la flugiloj. 

— Haltu! — kriis Gandalfo, kiu subite aperis kaj staris sole 
kun suprenlevitaj brakoj inter la gnomoj kaj la trupoj, kiuj 
frontis ilin. — Haltu! — li kriis, tondrovocxe, kaj lia bastono 
ekbrilis per fulmo. — Misfortuno celas vin cxiujn! Ve al vi! 
GXi venis pli rapide, ol mi atendis. La goblenoj atakos vin! 
Venos el la nordo Bolgo[5]! Tiu, kies patron vi mortigis en 
Morio, ho Daino! Vidu! La vespertoj sxvebas super lia armeo 
kiel akridosvarmo! La soldatoj rajdas lupojn, kaj vargoj 
sekvas ilin! 

Ili miris kaj konsternigxis. Dum Gandalfo parolis, la malhelo 
profundigxis. La gnomoj haltis kaj rigardis supren. Pluraj 
elfaj vocxoj ekkriis. 

— Venu! — diris Gandalfo. — Restas tempo por kunsido. 
Daino, filo de Naino, venu rapide al ni! 

Tiel ekis batalo, kiun neniu atendis. GXi nomigxis la Batalo 
de Kvin Armeoj, kaj gxi estis horora. La goblenoj kaj 
sovagxaj lupoj batalis kontraux la elfoj, homoj kaj gnomoj. 
Jen do gxia historio. Depost kiam mortis la Granda Gobleno 
de I' Nebulecaj Montoj, la goblena malamo al la gnomoj 


denove frenezigxis. Mesagxistoj iristien kaj reen interiliaj 
urboj, kolonioj kaj fortikajxoj, cxar ili nun decidis konkeri la 
nordon. Ili kasxe intersxangxis informojn, kaj sub cxiuj 
montoj ili okupigxis pri provizado kaj armado. Tiam iii 
amasigxis sub montoj kaj valoj vojirante pertunele kaj 
dumnokte, gxis kiam vasta hordo amasigxis cxirkaux kaj 
malsupre de Monto Gundabado, ilia norda cxefurbo, kaj 
pretigxis por rapide sxteliri suden dum sxtormo. Kaj tiam iii 
eksciis pri la morto de Smauxgo, kaj gxojo plenigis iliajn 
korojn. Ili hastis dum pluraj noktoj inter la montoj, gxis fine 
ili subite aperis el la nordo gxuste post la lastaj soldatoj de 
Daino. Ecx la korakoj rimarkis ilin, nur kiam ili aperis sur la 
rompita ebenejo, kiu disigis la Solecan Monton de la montoj 
malantaux gxi. Oni ne povas diveni, kiom Gandalfo jam 
sciis, sed estas certe, ke tute surprizis lin cxi tiu subita 
sturmo. 

Li rapide skizis planon dum kunsido kun la Elfregxo kaj 
Bardo, kaj ankaux kun Daino, cxar la gnoma mastro nun 
aligxis al ili. La goblenoj estis cxies malamikoj, kaj post ties 
apero cxiuj forgesis siajn antauxajn disputojn. Ilia nura 
sxanco estis, ke la goblenoj estu logitaj al valo inter la 
montaj firstoj, dum ili provus okupi la krestojn, kiuj elstaris 
orienten kaj suden. Sed tio igxus dangxera, se la goblenaj 
nombroj suficxus porsturmi la Monton mem kaj ataki ilin de 
malantauxe kaj de supre. Sed ne restis tempo por fari alian 
planon nek porvoki helpon. 

La tondro baldaux forpasis girante sudorienten. Sed nun 
venis la vesperta nubo flugante pli malalte super la 
montosxultro kaj kirligxante super ili, obskurigante la 
cxielon kaj terurante ilin. 

— Al la Monto! — kriis Bardo. — Al la Monto! Ni okupu niajn 
lokojn dum ankoraux restas tempo! 



Sur la suda firsto kaj inter la rokoj de gxiaj malsupraj 
deklivoj staris la elfoj. Sur la orienta firsto trovigxis homoj 
kaj gnomoj. Sed Bardo kun kelkaj plej lertaj homoj kaj elfoj 
grimpis al la plej alta pinto de 1' orienta firsto por gvati la 
nordon. Post nelonge ili vidis amason rapide svarmi sur la 
submontajn ebenejojn. Post kelka tempo la avangardo 
cxirkauxkuris la firstan piedon kaj hastis en Dalon. Tiuj estis 
la plej rapidaj luprajdantoj, kaj iliaj kricxoj kaj hurloj jam de 
malproksime sxiris la aeron. Mallargxa linio da bravuloj 
formigxis antaux ili porsxajnigi kontrauxstaron, kaj tie 
multaj pereis antaux ol la aliaj retiris sin kaj kuris al ambaux 
flankoj. Kiel Gandalfo esperis, la goblena armeo amasigxis 
malantaux la avangardo, frontinta la reziston, kaj nun 
freneze versxigxis en la valon, pelante sin inter la montajn 
firstojn sercxante feroce malamikojn. Iliaj standardoj estis 
sennombraj, nigraj kaj rugxaj, kaj ili flusis antauxen kiel 
furioza kaj malorda tajdo. 

La batalo estis terura. GXi estis por Bilbo lia plej timiga kaj 
plej malsxatata sperto — almenaux tiumomente, cxar li 
poste tre fieris pri gxi. Tre placxis al li rakonti gxin dum la 
postaj jaroj, kvankam li tre malmulte rolis en gxi. Mi devas 
konfesi, ke li metis sian ringon tuj kiam gxi komencigxis, kaj 
malaperis, kvankam li ne estis tute sendangxera. Magia 
ringo ne tute defendas iun kontraux goblena sturmo, kaj ne 
sxirmas kontraux flugantaj sagoj kaj sovagxaj lancoj. Sed gxi 
helpas kasxadon kaj malhelpas, ke goblena glavo elektu kiel 
apartan celon la kapon de I' ringportanto. 

La elfoj atakis unue. Ili amare kaj glacie malamis la 
goblenojn. Iliaj lancoj kaj glavoj glimis en la mallumo kun 
akra ardo, cxar la manoj, kiuj tenis ilin, tre abomenis siajn 
malamikojn. Tuj kiam la malamikaj hordoj suficxe densigxis 
en la valo, la elfoj disigis ilin per sagoj. CXiu sago flagris 
kvazaux flamo dum gxi flirtis. Post sagoj miloj da lancoj 



impetis suben. La krioj estis surdigaj. La rokoj nigrigxis pro la 
goblena sango. 

Dum la goblenoj reordigxis post la elfa sturmo, kiu baldaux 
haltis, tuj sxvebis trans la valon rauxka mugxado. Kriante 
“Morio!” kaj “Daino, Daino!” la gnomoj el la Fera Montaro 
plongxis antauxen, svingante siajn martelegojn de la alia 
monta flanko, kaj akompanis ilin laganoj kun siaj longaj 
glavoj. 

La goblenoj panikigxis. Kiam ili turnis sin por fronti la novan 
atakon, la elfoj resturmis ilin kun pliaj trupoj. Multaj goblenoj 
jam fugxis laux la rivero por ne fali en la kaptilon. Kaj multaj 
lupoj turnis sin kontraux ilin kaj ekmangxis la mortintojn kaj 
vunditojn. La venko sxajne proksimigxis, kiam auxdigxis krio 
de supre. 

Goblenoj estis grimpintaj sur la Monton de la alia flanko, kaj 
multaj jam trovigxis sur la deklivoj cxirkaux la CXefpordo. 
Aliaj glite subiris malzorgante pri tiuj, kiuj falis kricxante de 
la klifoj kaj krutajxoj, por ataki de la supraj firstoj. Al cxiu 
kresto kondukis vojoj de supre disde la monta centro. La 
defendantoj ne estis suficxe multaj por longe bari tiujn 
vojojn. Espero pri venko nun malaperis. Ili versxajne haltigis 
nur la unuan fluson de I' nigra tajdo. 

La tago estis finigxanta. La goblenoj denove amasigxis en la 
valo. Tien tacxmento da voremaj vargoj venis kun la 
gardistoj de Bolgo, gigantaj goblenoj kun sxtalaj sabroj. La 
sxtorma cxielo nun malheligxis, dum vastaj vespertoj 
cxirkauxturbis la kapojn de elfoj kaj homoj, aux vampire 
krocxis sin sur vunditajn korpojn. Bardo nun luktis por 
defendi la orientan firston malrapide cedante sian lokon, 
dum la elfaj estroj baraktis cxirkaux sia regxo sur la suda 
firsto, proksime de la sentinela turo apud Korvokresto. 



Tiam auxdigxis subita kriado, kaj cxe la CXefpordo trilis 
trumpeto. Ili forgesis Torinon! Granda peco de la muro, levita 
per stangoj, elfalis kun plauxdo en la lageton. Elimpetis la 
Regxo sub la Monto kun siaj kunuloj. Ili demetis siajn 
kapucxojn kaj mantelojn, kaj nun portis brilajn kirasojn. Iliaj 
okuloj brulis arde. En la mallumo la majesta gnomo brilis pro 
la ora glimo de velkanta fajro. 

Rokojn jxetis suben la supraj goblenoj, sed ili kuris pluen al 
la akvofala fundo, kaj hastis antauxen por batali. Lupoj kaj 
rajdantoj falis aux fugxis antaux ili. Torino svingis sian 
hakilon kun fortaj frapoj, kaj sxajnis, ke nenio povis damagxi 
lin. 

— Sekvu min! Sekvu min! Elfoj kaj homoj! Sekvu min! Ho 
mia popolo! — li kriis, kaj lia vocxo sonoregis kiel korno en la 
valo. 

Senorde suben hastis cxiuj gnomoj de Daino por helpi lin. 
Ankaux multaj laganoj kuris suben, cxar Bardo ne povis 
reteni ilin. El la alia flanko venis ankaux multaj elfaj 
lancistoj. Denove en la valo sternigxis multaj mortintaj 
goblenoj, kiuj alte stakigxis, gxis Dalo estis malhela kaj hida 
pro iliaj kadavroj. La vargoj disigxis, kaj Torino boris tra la 
hordo rekte al la gardistoj de Bolgo. Sed li ne povis trapasi 
iliajn liniojn. 

Malantaux li jam kusxis inter la mortaj goblenoj multaj 
homoj kaj gnomoj, kaj ankaux multaj belaj elfoj, kiuj devus 
esti vivontaj dum longaj epokoj gaje en la arbaro. Dum la 
valo pli vastigxis, lia atako iom post iom malrapidis. Liaj 
batalantoj estis tro malmultaj. Liaj flankoj ne estis 
defenditaj. La atakintoj nun igxis atakitoj, kaj devisformi 
grandan rondon, kiun cxirkauxis de cxiuj direktoj goblenoj 
kaj lupoj revenantaj al la atako. La gardistoj de Bolgo 
hurlante jxetis sin kontraux ilin, kaj plongxis sur ilin kiel 



ondoj sur krutan plagxon. Iliaj amikoj ne povis helpi ilin, cxar 
la atako de la monta supro nun renovigxis kun duobla forto, 
kaj ambauxflanke homoj kaj elfoj malrapide retretis. 

Bilbo triste spektis tion. Li staris cxe la elfa flanko sur 
Korvokresto, cxar de tie oni povus pli facile fugxi, kaj ankaux 
cxar la Tjuka parto de lia menso opiniis, ke se li devus 
partopreni la lastan senesperan batalon, li preferus antaux 
cxio defendi la Elfregxon. Estas menciinde, ke ankaux 
Gandalfo trovigxis tie, sidante kaj supozeble elpensante 
lastan sorcxan baton antaux la fino. 

Tiu fino sxajnis tre proksima. “Post nelonge, — pensis Bilbo, 

— la goblenoj kaptos la CXefpordon, kaj ni cxiuj estos 
bucxitaj aux pelitaj suben poresti kaptitaj. Estas 
lamentinde, post tiom da penado. Mi pli preferus, se olda 
Smauxgo estus gardinta la fian trezoron sed ne tiuj 
kreitacxoj. Kaj kio pri kompatindaj Bomburo kaj Balino, Filio 
kaj Kilio kaj la aliaj, kiuj cxiuj fiaskos kune kun Bardo, la 
laganoj kaj la gajaj elfoj. Ve al mi! Mi auxdis kantojn pri 
multaj bataloj, kaj mi cxiam kredis, ke malvenko povus esti 
glora. GXi nur sxajnas esti tre malagrabla, por ne diri 
konsterna. Mi preferus ne plu esti cxi tie!” 

La vento dissxiris la nubojn, kaj rugxa sunsubiro trancxis 
strekon cxe la okcidento. Kiam li vidis la rugxlumon tra la 
ombroj, Bilbo retrorigardis. Tiam li gxoje kriis. Li vidis ion, kio 
fervorigis lian koron: malhelajn siluetojn malgrandajn sed 
majestajn en la dista lumo. 

— La agloj! La agloj! — li kriis. — La agloj alvenas! 

La okuloj de Bilbo malofte eraris. La agloj venis laux la vento 
lauxvice en skadro, en kiu versxajne amasigxis agloj el cxiuj 
aglonestoj de I' nordo. 



— La agloj! La agloj! — li vokis dancante kaj svingante la 
brakojn. Kvankam la elfoj ne vidis lin, ili ja auxdis lin. Ili 
baldaux ripetis la krion, kaj gxi resonis en la valo. Multaj 
okuloj miris supren, kvankam nenio vidigxis krom la sudaj 
konturoj de I' Monto. 

— La agloj! — Bilbo denove kriis, sed tiumomente sxtono 
jxetita de supre forte frapis lian helmon, tiel ke li falis kaj 
nenion plu sciis. 



18. La revena vojagxo 


Kiam Bilbo rekonsciigxis, li estis sola. Li kusxis sur la ebenaj 
sxtonoj de Korvokresto, kaj neniu trovigxis apude. Sennuba 
kaj malvarma tago atendis lin. Li tremis cxar li estis sxtone 
frida, kvankam lia kapo estis arde varma. 

“Nu mi scivolas, kio okazis? — li diris al si. — Mi kredas, ke 
mi ankoraux ne estas unu el la mortintaj herooj, tamen mi 
supozas, ke tio povos ankoraux okazi”. 

Li sidigxis dolore. Rigardante al la valo, li ne vidis vivantajn 
goblenojn. Post kelka tempo lia kapo refresxigxis, kaj li 
kredis vidi elfojn marsxi inter la subaj rokoj. Li frotis siajn 
okulojn. Li certis, ke li vidis longe for sur la ebenejo la 
tendaron kun homoj. Apud la CXefpordo estis tumulto. Kaj 
sxajnis, ke la gnomoj malmuntis la muron. Sed cxio estis 
terure silenta. Ne resonis krioj aux kantaj ehxoj. La aero 
portis nur cxagrenon. 

— Venis do la fina venko! — li diris kaj sentis sian kapon 
dolori. — Nu gxi aspektas tre sombre. 

Subite li konstatis, ke viro grimpis supren al li. 

— Ho vi! — li kriis per tremanta vocxo. — Ho vi! Kio novas? 

— Kies vocxo parolas inter la sxtonoj? — diris la viro haltante 
kaj gvatante cxirkaux si kaj proksime de tie, kie Bilbo sidis. 

Bilbo tiam rememoris sian ringon! 

— Mi estu benita! — li diris. — La nevidebleco tamen havas 
siajn malavantagxojn. Mi supozas, ke sen gxi oni jam estus 
metinta min en varman liton nokte! 



— Estas mi, Bilbo Baginzo, kunulo de Torino! — li kriis rapide 
demetante sian ringon. 

— Estas bone, ke mi trovis vin! — diris la viro, pasxante al li. 

— Vi estas bezonata, kaj oni sercxas vin jam longe. Oni 
kredus vin unu el la multaj mortintoj, se Gandalfo ne dirus, 
ke via vocxo laste auxdigxis cxi tie. Oni do sendis min por 
lastafoje sercxi vin. CXu vi estas tre vundita? 

— Temas pri malagrabla kapofrapo, mi kredas, — diris Bilbo. 

— Sed mi havas helmon kaj duran kranion. Tamen mi iom 
sentas nauxzon, kaj miaj kruroj estas kvazaux pajlaj. 

— Mi portos vin gxis la tendaro en la valo, — diris la viro kaj 
facile levis lin. 

La viro marsxis lerte kaj rapide. Post nelonge li kusxigis 
Bilbon antaux tendo en Dalo, kaj tie staris Gandalfo kun sia 
brako en skarpo. Ecx la sorcxisto ne evitis damagxon, kaj 
malmultaj en la armeo ne estis vunditaj. 

Kiam Gandalfo vidis la hobiton li tre gxojis. 

— Baginzo! — li diris. — Nekredeble! Vi vivas malgraux 
cxio... mi gratulas vin! Mi komencis timi, ke via fortuno eble 
elcxerpigxis! Temis pri terura afero, fakte preskaux 
katastrofa. Sed la aliaj novajxoj povas atendi. Venu! — li 
diris pli grave. — Oni petas vian cxeeston. 

Li kondukis la hobiton en la tendon. 

— Saluton, Torino! — li diris enirante. — Mi venigis lin. 

Tie efektive kusxisTorino Kverkasxildo, kiu estis plurfoje 
vundita, kaj kies sxirita kiraso kaj nocxita hakilo estis 
forlasitaj sur la planko. Li levis siajn okulojn, kiam Bilbo 
venis al li. 



— Adiaux, brava rompsxtelisto, — li diris. — Mi iras nun al la 
haloj de atendado por sidi inter miaj prauloj, gxis kiam la 
mondo renovigxos. CXar mi lasas nun mian oron kaj 
argxenton kaj iras tien, kie gxi malmulte valoras, mi deziras 
adiauxi vin kiel amiko kaj deziras retiri miajn parolojn kaj 
farojn cxe la CXefpordo. 

Tre malgaja Bilbo klinigxis sur unu genuon. 

— Adiaux, Regxo sub la Monto! — li diris. — Jen amara 
aventuro, se gxi finigxas tiel, kaj monteto da oro ne povas 
nuligi tion. Sed mi estas felicxa pro tio, ke mi partoprenis 
vian ekspedicion — jen honoro, kiun apenaux meritas iu ajn 
Baginzo. 

— Ne! — diris Torino. — Vi estas pli bonkora ol vi scias, ido 
de la nobla okcidento. Miksigxas en vi kuragxo kaj sagxeco 
gxustakvante. Se iuj el ni pli estimus mangxadon, distradon 
kaj kantadon ol amasigitan oron, la mondo estus pli gaja. 
Nun mi devas forlasi gxin, cxu gxi estas gaja aux ne. Acliaux! 

Tiam Bilbo foriris por esti sola kaj sidigxis volvita en kovrilo 
kaj — cxu vi povas kredi tion aux ne — ploris gxis liaj okuloj 
farigxis rugxaj kaj lia vocxo rauxka. Li estis tre simpatia eta 
ulo. Dum longa tempo li ecx ne povis trovi la senton en sia 
koro por diri sxercon. 

“Estas bonsxance, — li fine diris al si, — ke mi vekigxis 
gxustamomente. Mi preferus, keTorino vivu, sed mi estas 
felicxa almenaux pro tio, ke ni disigxis amike. Vi estas stulta, 
Bilbo Baginzo, kaj vi fusxis la aferon pri la sxtono. Okazis 
batalo malgraux viaj klopodoj por acxeti pacon kaj 
trankvilon. Sed mi supozas, ke oni ne povas kulpigi vin pro 
tio”. 

Bilbo poste eksciis cxion, kio okazis post lia sveno. Sed la 
novajxoj ecx pli cxagrenis lin, kaj la aventuro jam terure 



lacigis lin. Liaj ostoj multe doloris por la hejmeniro. Kaj la 
vojagxo estis iom prokrastita, do intertempe mi povas 
rakonti al vi iom pri la okazintaj eventoj. La agloj jam 
delonge suspektis la goblenan militiron. Neniu agado vere 
povis eviti ilian akran supermontan gvatadon. Ili do ankaux 
multe amasigxis sub la gvido de la Granda Aglo de I' 
Nebulecaj Montoj. Kaj fine kiam ili sentis la odoron de 
batalpreparado, ili rapide postcxasis la sxtormon 
gxustatempe. Ili forigis la goblenojn de sur la montaj 
deklivoj, pusxante ilin de super klifoj aux pelante ilin suben 
kricxantajn kaj konfuzitajn al la malamikoj. Post nelonge ili 
liberigis la Solecan Monton, kaj la elfoj kaj homoj povisfine 
subiri ambauxflanke al la valo por helpi la batalon. 

Sed ecx helpate de la agloj, iliaj malamikoj nombre superis 
ilin. Dum tiu lasta horo, Beorno mem aperis. Neniu scias 
kiumaniere aux de kie li venis. Li estis sola kaj ursoforma kaj 
sxajnis kreski giganta pro la kolero. 

Lia vocxo resonis kiel tamburoj kaj kanonoj, li forjxetis de sia 
vojo lupojn kaj goblenojn kiel pajlerojn kaj plumojn. Li trafis 
ilian arieron kaj fulme frakasis ilian cxirkauxantan linion. La 
gnomoj staris sensxancele apud sia estro sur malalta ronda 
monteto. Tiam Beorno kurbigxis kaj levis Torinon, kiu jam 
falis pikita de lancoj, kaj forportis lin de la batalo. 

Kiam li revenis, lia furiozo duobligxis. Nenio povis 
kontrauxstari lin kaj neniu armilo povis damagxi lin. Li 
dispelis la gardistojn, kaptis Bolgon mem kaj dissxiris lin. 
Tiam teruro konfuzis la goblenojn kaj ili forkuris disdirekten. 
Sed la nova espero forigis la lacecon de iliaj malamikoj, kiuj 
tuj persekutis ilin kaj plejeble baris ilian eskapon, pelante 
ilin en la Riveron Rapidan, kaj tie la plimulto pereis. Tiuj kiuj 
fugxis suden kaj okcidenten estis cxasitaj gxis la marcxoj 
apud la Arbara Rivero. Tie la plimulto de la lastaj eskapintoj 
pereis, dum tiuj kiuj penetris la regnon de la arbaraj elfoj 



estis mortigitaj aux logitaj pli internen, kie ili mortis en la 
malhelaj profundajxoj de Mornarbaro. La kantoj rakontas, ke 
tri kvaronoj el la norda goblenaro mortis tiutage, kaj en la 
montoj ekregis paco por multaj jaroj. 

La venko igxis absoluta antaux la noktigxo, sed la venkintoj 
ankoraux cxasis, kiam Bilbo revenis al la tendaro. 
Tiumomente ne restis multaj en la valo, krom la plej grave 
vunditaj. 

— Kie estas la agloj? — li demandis Gandalfon vespere, dum 
li kusxis volvita per multaj varmaj kovriloj. 

— Kelkaj partoprenas la cxasadon, — diris la sorcxisto, — sed 
multaj jam revenis al siaj nestoj. Ili ne deziris resti cxi tie kaj 
foriris, kiam eklumis la auxroro. Daino kronis ilian mastron 
per oro, kaj jxuris sian amikecon por cxiam. 

— Mi bedauxras tion. Nu mi celas, ke mi sxatus cxeesti por 
revidi ilin, — diris Bilbo dormeme. — Eble mi revidos ilin 
dum la vojagxo hejmen. CXu mi baldaux iros hejmen? 

— Tuj kiam vi deziros, — diris la sorcxisto. 

Fakte Bilbo foriris nur post kelkaj tagoj. Ili entombigis 
Torinon profunde sub la Monto, kaj Bardo metis Arkesxtonon 
sur lian bruston. 

— GXi kusxu tie, gxis kiam la Monto falos! — li diris. — GXi 
alportu jam de nun fortunon al cxiu el liaj parencoj, kiu 
logxos cxi tie! 

Poste sur lian tombon la Elfregxo metis Orkriston, la elfan 
glavon, kiun oni prenis de Torino, dum li estis kaptita. La 
kantoj diras, ke gxi cxiam brilis en la mallumo se 
proksimigxis malamikoj, kaj la gnoma fortikajxo ne povis esti 
atakita senaverte. Tie Daino, filo de Naino, eklogxis, kaj li 



farigxis Regxo sub la Monto. Post kelka tempo pliaj gnomoj 
venis al lia trono en la antikvaj haloj. El la dek du kunuloj de 
Torino, dek ankoraux vivis. Filio kaj Kilio pereis defendante 
lin per siaj sxildoj kaj korpoj, cxar li estis la plej maljuna 
frato de ilia patrino. La aliaj restis kun Daino, cxar Daino 
juste disdonis sian trezoron. 

Ne plu tauxgis evidente disdividi la trezoron laux la originaj 
planoj al Balino kaj Dvalino, Dorio kaj Norio kaj Orio, Oino kaj 
Gloino, Bifuro kaj Bofuro kaj Bomburo — kaj al Bilbo. Tamen 
oni donis dekkvaronon de la oro kaj argxento, forgxitan aux 
neforgxitan, al Bardo, cxar Daino diris: 

— Ni honoros la parolon de I' mortinto, kiu nun posedas 
Arkesxtonon. 

Ecx dekkvarono de la trezoro estis enorma kaj pli ampleksa 
ol tiu de multaj regxoj inter la mortemuloj. El tiu trezoro 
Bardo sendis multon al la estro de Lagurbo kaj malavare 
rekompencis siajn subtenantojn kaj amikojn. Al la Elfregxo li 
oferis la verdajn smeraldojn de Giriono: la juvelojn, kiujn tiu 
plej adoris, kaj kiujn Daino redonis al Bardo. 

Al Bilbo li diris: 

— CXi tiu trezoro tiom apartenas al vi kiom al mi kvankam la 
antauxaj interkonsentoj ne estas plenumeblaj, kaj aliaj rajtas 
parton, pro tio ke ili akiris kaj defendis gxin. Sed kvankam vi 
deklaris vian porcion forlasita, mi dezirus malpravigi la 
parolojn de Torino, kiujn li poste maljxuris, tio estas: ke vi 
ricevu malmulton. Mi preferus rekompenci vin pli ricxe ol la 
aliajn. 

— Vi estas tre gxentila, — diris Bilbo. — Sed fakte tio 
senpezigas min. Kiel mi povus reporti tiom da trezoro 
hejmen sen esti atakita aux murdita dum la vojagxo? Mi tute 



ne scias. Mi ecx ne scias, kion mi farus kun gxi en mia domo. 
Mi certas, ke gxi estos tre sekura en viaj manoj. 

Fine li akceptis nurdu malgrandajn kestojn, unu kun 
argxento kaj alia kun oro, kies pezon povus porti forta 
poneo. 

— Jen tiom, kiom mi povos prizorgi, — li diris. Venis la 
momento por adiauxi liajn amikojn. 

— Adiaux Balino! — li diris, — kaj adiaux, Dvalino; adiaux 
Dorio, Norio, Orio, Oino, Gloino, Bifuro, Bofuro kaj Bomburo! 
Viaj barboj neniam maldensigxu! — Kaj turnante sin al la 
Monto li aldonis: — Adiaux Torino Kverkas^ildo! Kaj Filio kaj 
Kilio! La memoro pri vi neniam forvelku! 

La gnomoj riverencis al li gxisgrunde antaux la CXefpordo, 
sed iliaj vortoj hezitis en la gorgxoj. 

— GXis revido kaj bonan sxancon, kien ajn vi vojagxos! 

— diris fine Balino. — Se iam vi revizitos nin, kiam niaj haloj 
estos denove ornamitaj, tiam kune ni festenos grandioze! 

— Se iam vi pasos apud mia domo, — diris Bilbo, — ne 
hezitu frapi cxe la pordo. La temangxo estas je la kvara 
posttagmeze, sed vi estas bonvenaj cxiumomente! Tiam li 
turnis sin kaj foriris. 

La elfa armeo ekmarsxis, kaj kvankam gxi igxis malpli 
granda, multaj tamen estis felicxaj, cxar la norda regiono 
estos pli gaja dum longa tempo. La drako estis mortinta, la 
goblenoj venkitaj, kaj iliaj koroj antauxgxuis gxojan 
postvintran printempon. 

Gandalfo kaj Bilbo rajdis malantaux la Elfregxo, kaj apud ili 
marsxis Beorno cxi-foje en homa formo. Li ridis kaj kantis 
lauxte dum la vojagxo. Ili tiel iris gxis ili proksimigxis al la 



limoj de Mornarbaro norde de la loko, kie elfluis la Arbara 
Rivero. Tiam ili haltis, cxar la sorcxisto kaj Bilbo ne deziris 
eniri la arbaron, kvankam la regxo petis, ke ili restu iom en 
liaj haloj. Ili intencis sekvi la arbaran egxon, cxirkaux gxia 
norda rando en sovagxejo, kiu disigis la arbaron de la Griza 
Montaro. GXi estis longa kaj malgaja vojo, sed cxar la 
goblenoj estis forpelitaj, gxi sxajnis malpli dangxera ol la 
timigaj subarbaraj padoj. Kaj cetere Beomo estis ironta la 
saman vojon. 

— Adiaux! Ho Elfregxo! — diris Gandalfo. — La verda arbaro 
estu gaja, dum la mondo ankoraux junas! Kaj via popolo 
restu same gaja! 

— Adiaux! Ho Gandalfo! — diris la regxo. — Aperu tie, kie vi 
estas plej bezonata sed malplej atendata! Ju pli ofte vi 
aperos en miaj haloj, des pli felicxa mi estos! 

— Bonvolu, — balbutis Bilbo turnante sin sur unu piedo, 

— akcepti cxi tiun regalon! — kaj li eligis kolieron el 
argxento kaj perloj, kiun Daino donacis al li, kiam li foriris. 

— Kial mi meritas tian donacon, ho hobito? — diris la regxo. 

— Nu, hm, mi supozas, ke vi scias, — diris Bilbo iom gxenite, 

— ke, hm, vi devas ricevi kompenson por, hm, via 
gastigemo. Mi celas, ke ecx rompsxtelisto havas dankemon. 
Mi trinkis multe da via vino kaj mangxis ecx pli multe da via 
pano. 

— Mi akceptos vian donacon, ho Bilbo la Majesta! — diris la 
regxo grave. — Kaj mi nomas vin Elfamiko kaj benas vin. Via 
ombro ne forvelku (aux sxtelado farigxos tro facila)! Adiaux! 

Tiam la elfoj turnis sin al la Arbaro, kaj Bilbo komencis la 
longan vojon al la hejmo. 



Li travivis multajn malfacilajxojn kaj aventurojn, antaux ol li 
revenis. La sovagxejo estis ankoraux sovagxa, kaj logxis tie 
multaj aliaj kreitajxoj krom la goblenoj. Sed li estis bone 
gvidita — la sorcxisto akompanis lin kun Beorno plimulte de 
la vojo — kaj li ne plu spertis gravan dangxeron. Kiam venis 
la vintromezo Gandalfo kaj Bilbo sekvis la tutan vojon 
cxirkaux la arbaro kaj venis al la domo de Beorno. Kaj tie 
dum kelka tempo ili restis. La Julo estis varma kaj gaja, kaj 
homoj venis de malproksime porfesteni kiel gastoj de 
Beorno. La goblenoj de la Nebulecaj Montoj nun estis 
malmultaj kaj timemaj, kasxinte sin en plej profundaj truoj, 
kiujn iii povis trovi. Kaj la vargoj malaperis el la arbaroj, tiel 
ke homoj povis senriske kaj trankvile vojagxi al fremdaj 
landoj. Poste Beorno farigxis granda cxefo en tiu regiono kaj 
regis en la vasta regno inter la montaro kaj la arbaro. Oni 
rakontas, ke dum generacioj liaj idoj kapablis preni ursan 
formon, kaj kelkaj estis tre malicaj sombraj homoj, sed la 
plimulto estis kiel Beorno, kvankam iom malpli korpulentaj 
kaj fortikaj. Dum tiu epoko la lastaj goblenoj estis forpelitaj 
el la Nebulecaj Montoj, kaj nova paco ekregis sur la limoj de 
Sovagxujo. 

Jam estis printempo tre dolcxa kaj milda, kaj la vetero brilis 
per sunpleno, kiam Bilbo kaj Gandalfo eliris el la domo de 
Beorno. Kaj kvankam Bilbo sopiris sian hejmon, li bedauxris 
pro la foriro, cxar la printempaj floroj kaj gxardenoj de 
Beorno estis tiel pompaj, kiel luksaj ili estis somere. 

Fine ili supreniris la longan vojon kaj atingis la pasejon, kie 
la goblenoj kaptis ilin jam delonge. Sed ili venis al tiu alta 
loko matene, kaj kiam iii retrorigardis ili vidis la sunlumon 
sur la etenditaj landoj. Malantauxe kusxis la Mornarbaro kiel 
blua fora streko, kiu tre malhele verdigxis cxe la plej 
proksimaj randoj ecx dum la printempo. Tie pli longe for 
staris la Soleca Monto cxe la fora atingeblo de la vidpovo. 
Surgxia alta pinto nefandita negxo brilis blanke. 



— Tiel venas negxo post fajro, kaj ecx drakoj havas sian 
finon! — diris Bilbo, kaj li turnis la dorson al sia aventuro. Lia 
Tjuka flanko estis terure laca, kaj la Baginza parto cxiutage 
plifortigxis. 

— Mia sola deziro estas sidi en mia propra fotelo! — li diris. 



19. La lasta etapo 


Je la unua de majo ambaux vojagxantoj fine revenis al la 
rando de la valo Rivendelo, kie staris la Lasta — aux la Unua 
— Hejmeca Domo. Estis ankoraux vespere, iliaj poneoj estis 
lacaj, precipe tiu kiu portis la pakajxojn, kaj ili cxiuj bezonis 
ripozi. Dum ili rajdis suben laux la kruta vojo, Bilbo auxdis la 
elfojn kanti en la arbaro, kvazaux ili ne cxesus post lia foriro. 
Tuj kiam la rajdantoj venis sub la arbarajn maldensejojn, la 
kantoj kveris kiel antauxe. Ili tekstis pli malpli jene: 

La drak' malgrasigxis, 
la ostoj nun eras; 

I' armaj' frakasigxis, 
la pomp' malfieras! 

Dum rustos la glavo, 
pereas la trono, 
kun forto de 1' pravo, 
kaj or' je dispono, 
la herbo plu kreskas, 
folioj girlandas, 
la rojoj majestas, 
kaj elfoj plu kantas: 

Ek! Tra-la-la-lalon! 

Revenu la valon! 

La steloj pli rangas 
ol gema ostento, 
la luno pli blankas 
ol brila argxento: 
pli ardas vespere 
la fajr' sur kameno 
ol oro subtere, 
do kial promeno? 

Ho! Tra-la-la-lalon! 

Revenu la valon! 



Vi kien malfruas, 
foriras-revenas? 
rivero plu fluas, 
la steloj postenas! 

Ho, kial cxe 1' fino 
vi triste aspektas? 

Jen elf kaj elfino 
laculojn akceptas 
per Tra-la-la-lalon, 
revenu la valon, 
tra-la-la-lalon, 
fa-la-la-lalon fa-la! 

Tiam la valaj elfoj aperis salutante ilin, kaj kondukis ilin 
trans la rivereton al la domo de Elrondo. Tie oni varme 
bonvenigis ilin kaj multaj avidaj oreloj pretis auxdi ilin 
rakonti siajn aventurojn. Gandalfo parolis, cxar Bilbo igxis 
kvieta kaj dormema. Li jam konis la rakonton plimulte, cxar I 
rolis en gxi kaj jam ripetis multon al Gandalfo dum la 
vojagxo hejmen aux en la domo de Beorno. Sed foje li 
malfermis unu okulon, kaj auxskultis, kiam rakontigxis 
epizodo, kiun li ne konis. 

Tiumaniere li eksciis kien Gandalfo iris, cxar li auxdis la 
sorcxiston priparoli tion kun Elrondo. Okazis, ke Gandalfo 
partoprenis gravan kunsidon de I' blankaj sorcxistoj 

— kleruloj pri cxiu scio kaj bona magio. Ili fine forpelis la 
Nekromanciiston el ties ombra citadelo en la suda 
Mornarbaro. 

— Ekde nun, — Gandalfo diris, — la arbaro kreskos iom pli 
sane. Mi esperas, ke la nordo dum pluraj jaroj estos libera de 
tiu hororo. Sed mi preferus, ke li estu definitive ekzilita for 
de la mondo! 



— Tio estus ja bonega, — diris Elrondo, — sed mi timas, ke 
tio ne okazos dum cxi tiu epoko de 1' mondo, nek dum pluraj 
venontaj epokoj. 

Kiam ili fine rakontis pri siaj vojagxoj, estis rakontitaj multaj 
aliaj. Pluraj temis pri la praaj epokoj, aliaj pri la nuno, kaj 
aliaj pri neniu tempo, gxis kiam la kapo de Bilbo falis sur ties 
bruston, kaj li ekronkis komforte en angulo. 

Kiam li vekigxis, li trovis sin en blanka lito, dum la luno brilis 
tra malfermita fenestro. Sube multaj elfoj kantis lauxte kaj 
klare sur la riveraj bordoj. 

Kantu gxojplenaj, en rondo amika! 

Vent' blovas tra 1' arboj, tra 1' bedo erika, 
la steloj floradas, la lun' asfodelas, 
en turo de I' Nokto fenestroj brilhelas. 

Dancu gxojplenaj, kunule korteze! 

Molas la herbo, dancpasxu malpeze! 

Argxentas rivero, la ombroj pasemas; 
en gajo de majo, ni gaje kunvenas. 

Kantu mallauxte, kaj songxojn ni teksu! 

Volvu vin dorme kaj ire ni eksu! 

Donnas vaginto. Ripozu li kalma! 

Lulkanto! Lulkanto! Salika kaj alna! 

Pinarb' ne sopiru, gxis ventos la tago! 

Lun' falu! Mallumu la tero! 

CXit'! Kverko, frakseno, kratago! 

Silentu la akvo, gxis tagreapero! 

— Bone, gajuloj! — diris Bilbo, elrigardante. — Kioma horo 
estas laux la luno? Via lulkanto vekus ebrian goblenon! Sed 
mi dankas vin. 

— Kaj via ronkado vekus sxtonan drakon, sed ni dankas vin! 

— iii respondis kun rido. — Jam fruas la auxroro, kaj vi 



dormas ekde la noktigxo. Eble morgaux via laco estos 
kuracita. 


— Ecx dormeto bone resanigas en la domo Elronda,—li diris, 

— sed mi profitos el mia kuracado kiel eble plej multe. 
Denove bonan nokton, karaj amikoj! — Kaj li revenis al sia 
lito kaj dormis gxis malfrua mateno. 

Lia laco baldaux forvelkis en tiu domo, kaj li partoprenis 
multajn gajajn dancojn kaj kapriolis kun la valaj elfoj frue kaj 
malfrue. Sed ecx tiu loko ne povis prokrasti lin, kaj li cxiam 
sopiris sian hejmon. Post semajno li do adiauxis Elrondon, 
kaj donacante al li la malmultajn regalojn, kiujn tiu pretis 
akcepti, li forrajdis kun Gandalfo. 

Kiam ili eliris el la valo, la cxielo malheligxis en la 
malproksima okcidento antaux ili, kaj vento kaj pluvo 
versxis super ilin. 

— En gajo de majo! — diris Bilbo, dum la pluvo drasxis liajn 
vangojn. — Sed ni forlasis la legendojn, kaj revenas hejmen. 
Mi supozas, ke ni nun gustumas la unuajn gutojn. 

— La vojo estas longa, — diris Gandalfo. 

— Sed gxi estas la lasta vojo, — diris Bilbo. 

Ili venis al la rivero, kiu markis la limojn de Sovagxujo, kaj al 
la trapasejo sub la kruta rivera bordo, se vi bone memoras. 

La fluo estis sxvelinta pro tuttaga pluvado kaj negxo fandita 
de la venonta somero. Ili malfacile trapasis, kaj iris plu dum 
la vespero kondukis ilin al la lasta etapo. 

La vojagxo estis simila al la antauxa, krom tio ke nur du 
rajdis tre silente. Almenaux cxi-foje ilin ne trudis la troloj. Je 
cxiu loko laux la vojo, Bilbo memoris diversajn eventojn kaj 
la parolojn de antaux unu jaro, kvankam sxajnis al li, ke jam 



pasis jardeko. Tiel li kompreneble rimarkis la lokon, kie la 
poneo falis en la riveron, kaj kie ili deviigis sian vojon por 
sperti malagrablan aventuron kun Tocxjo, Alcxjo kaj Vilcxjo. 

Proksime de la vojo ili retrovis la trolan oron, kiun ili 
enterigis kaj kiu restis kasxita kaj netusxita. 

— Mi jam havas suficxe gxis mia vivofino, — diris Bilbo, kiam 
ili elfosis gxin. — Vi devus preni tion, Gandalfo. Mi supozas, 
ke vi povos utiligi gxin. 

— Jes mi povos! — diris Gandalfo. — Sed al cxiu frato lian 
parton! Vi eble trovos, ke vi bezonos pli ol vi nun pensas! 

Ili do metis la oron en sakojn, kaj sxargxis ilin sur la poneojn, 
kiuj ne tre sxatis tion. Poste ili pli lante iris, cxar iii devis 
marsxi. Sed la lando estis verda kaj la herbo estis mola, kaj 
Bilbo trapasxis gxin kontente. Li visxis sian vizagxon per 
silka tuko — ne, ne! evidente neniu el liaj tukoj travivis la 
aventuron, sed Elrondo prunte donis gxin al li — cxar junio 
enkondukis la someron, kiam la vetero igxis denove hela kaj 
varma. 

CXar cxio devas veni al sia fino, ecx cxi tiu rakonto, venis 
fine la tago kiam ili ekvidis la landon, kie Bilbo naskigxis kaj 
kreskis, kaj kie li konis la arbarajn kaj montajn konturojn tiel 
bone kiel siajn manojn kaj piedojn. Supre de deklivo li fine 
ekvidis sian Monteton en la malproksimo. Li subite haltis kaj 
diris: 

Vojoj pluen serpentumas 
trans la rokojn, sub arbaron, 
kavernoj, kie sun' ne lumas, 
kie roj' ne trovas maron: 

Tra la vintra negxinundo, 

tra julia florbrakumo, 

tra la herb', sur sxtona grundo 



kaj sub montojn sur la luno. 

Vojoj cxiam pluen sagas 
sub la nuboj kaj substele, 
sed piedoj, kiuj vagas, 
turnas sin al hejmo cele, 

Kiu fajron, glavon spitas 
kaj sxtonhalajn terurajxojn, 
verdajn kampojn fine vidas 
kaj konitajn hejmpejzagxojn. 

Gandalfo rigardis lin. 

— Bilbo, kara mia! — li diris. — lo okazis al vi! Vi ne plu estas 
la hobito, kiun mi antauxe konis. 

Tiel ili pasis trans la ponton kaj antaux la muelejo apud la 
rivero, kaj venis gxuste al la cxefpordo de Bilbo. 

— CXielo mia! Kio okazas? — li kriis. 

Okazis tumulto, kaj cxiuspecaj hobitoj, respektindaj kaj 
malrespektindaj, dense amasigxis cxirkaux lia pordo. Multaj 
el ili eniris kaj eliris tra gxi, kaj Bilbo kolere rimarkis, ke ili ne 
atentis pri frotpurigado de siaj piedoj sur la sojla mato. 

Se li estis surprizita, ili ecx pli surprizigxis. Li revenis meze 
de auxkcio! Pendis granda nigrarugxa afisxo sur la gxardena 
barilo anoncanta, ke je la dudekdua de junio, sinjoroj Grubo, 
Grubo kaj Subfoso vendos per auxkcio la posedajxojn de la 
Estimita sed Forpasinta sinjoro Bilbo Baginzo de Bag-Endo, 
Submonteto, Hobiturbo. La vendado komencigxis ekde la 
deka horo. Kaj nun estis jam la horo por tagmezmangxo, kaj 
la plimulto el la objektoj jam vendigxis por diversaj prezoj, 
jen bagatele malkare, jen preskaux senpage (kiel kutime 
kiam oni organizas auxkciojn). La gekuzoj de Bilbo, la 
Retikul-Baginzoj estisfakte mezurantaj liajn cxambrojn por 
vidi, cxu ilia meblaro disponus suficxe da spaco. Resume, oni 



konsideris Bilbon “supozeble mortinta”, kaj ne cxiuj vere 
sinceris, kiam ili deklaris sin felicxaj, pro tio ke tiu supozo 
estis malprava. 

La revenio de sinjoro Baginzo kauxzis grandan 
konsternigxon ne nur sub la Monteto sed ankaux post la 
Monteto kaj trans la Akvo. GXi efikis pli longe ol nauxtaga 
novajxo. Kaj fakte la legxaj disputoj dauxre subbruis dum 
multaj jaroj. Nur post longa tempo estis akceptite, ke Bilbo 
vere vivas. La hobitoj farintaj bonajn acxetojn dum la 
auxkcio estis tre malfacile konvinkeblaj, kaj fine por sxpari 
tempon Bilbo reacxetis siajn proprajn meblojn. Multaj 
argxentaj kuleroj mistere malaperis kaj neniam retrovigxis. 

Li mem suspektis la Retikul-Baginzojn. Kaj siaparte ili 
neniam agnoskis la auxtentecon de la nova Bilbo, kaj 
neniam plu amikis kun li. CXar ili tre arde deziris vivi en lia 
agrabla hobitotruo. 

Kaj Bilbo trovis, ke li perdis pli ol siajn kulerojn, li perdis 
ankaux sian reputacion. Estas vere, ke li por cxiam restis 
elfamiko, kaj la sorcxistoj, gnomoj kaj cxiuj personoj, kiuj 
kutirais pasi tie, dauxre honoris lin. Sed li ne plu estis 
respektata. Fakte, cxiuj najbaraj hobitoj konsideris lin 
“stranga” — krom liaj genevoj je la Tjuka flanko, sed ecx al 
tiuj la maljunuloj malkonsilis amikecon kun li. 

Mi bedauxras konfesi, ke estis tute egale al li. Li estis tre 
kontenta: kaj la bruado de lia bolkrucxo sur la fajro estis nun 
ecx pli muzikeca ol dum la trankvilaj tagoj antaux la 
Neatendita Festo. Lia glavo pendis super la kameno. Lia 
masxkiraso estis ordigita sur vestohoko en la vestiblo (poste 
li pruntedonis gxin al muzeo). Liaj oro kaj argxento estis 
plejparte elspezitaj por acxeti donacojn, foje utilajn sed foje 
ekstravagancajn, kaj tio eble klarigas la korinklinon de liaj 
genevoj. Sian magian ringon li gardis sekreta, kaj li uzis gxin 
nur kiam venis nedezirataj vizitantoj. 



Li eksxatis verki poemojn kaj viziti la elfojn. Kvankam multaj 
skuis la kapon tusxante siajn fruntojn dirante “Kompatinda 
maljuna Baginzo!”, kaj kvankam malmultaj kredis liajn 
rakontojn, li restis tre felicxa gxis la fino de sia vivo, kaj tiu 
dauxris tre longe. 

Post kelkaj jaroj, iun auxtunan vesperon Bilbo sidis en sia 
kabineto skribante siajn rememorojn, kiujn li deziris titoli 
'Tien kaj Reen, feriado de hobito”, kiam auxdigxis sonorado 
cxe la cxefpordo. Venis Gandalfo kaj gnomo, kaj tiu efektive 
estis Balino. 

— Venu! Venu! — diris Bilbo, kaj ili baldaux sidigxis 
komforte surfoteloj apud la fajro. 

Se Balino rimarkis, ke la vesxto de Bilbo estis iom pli 
ampleksa, kaj ke li nun portis verajn orajn butonojn, Bilbo 
same rimarkis, ke la barbo de Balino igxis pli longa, kaj lia 
zono estis juveloza kaj impone majesta. 

Ili evidente parolis pri la aventuroj, kiujn ili kune spertis, kaj 
Bilbo demandis pri novajxoj el la landoj cxirkaux la Monto. 
SXajnis ke tie aferoj floradis. Bardo rekonstruis la urbon Dalo 
kaj homoj venis tien de la lago, el la sudo kaj okcidento. La 
tuta valo nun estis kultivita kaj ricxa, kaj la eksdraka dezerto 
nun plenis je birdoj kaj printempaj burgxonoj. Lagurbo estis 
refondita kaj pli prosperis ol antauxe. Valoraj varoj nun flusis 
ambauxdirekten de la Rivero Rapida, kaj en tiu regiono 
reciprokis la amikeco de elfoj, gnomoj kaj homoj. 

La maljuna Urbestro spertis misfortunon. Bardo donacis al li 
multe el sia oro por helpi la laganojn, sed cxar tiuspecaj uloj 
ofte infektigxas per la draka malsano, la Urbestro prenis la 
oron, fugxis kun gxi kaj mortis pro malsato en la sovagxejo, 
forlasita de siaj kunuloj. 



— La nova Urbestro estas pli sagxa, — diris Balino, — kaj tre 
populara, cxar kompreneble oni kredas, ke li respondecas pri 
la nuna prospero. Ili recitas kantojn kiuj diras, ke dum lia 
regado ricxajxoj fluas en la riveroj. 

— Nu la antikvaj auxguroj pravis, almenaux iumaniere! 

— diris Bilbo. 

— Kompreneble! — diris Gandalfo. — Kaj kial ili ne devus 
pravi? Vi certe ne kredas la auxgurojn, simple pro tio ke vi 
rolis en ilia disvolvigxo, cxu? CXu vi vere kredas, ke viaj 
mirindaj aventuroj kaj eskapoj okazis tute hazarde porvia 
nura profito? Vi estas tre brava ulo, sinjoro Baginzo, kaj mi 
tre sxatas vin, sed malgraux cxio vi estas nur tre eta ulo en 
vasta mondo! 

— Kaj portio mi estas dankema! — diris Bilbo ridante, kaj 
pasigis al li la tabakujon. 



skono (angle scone). Hordea flano, kuko mangxata kun 
sxauxmkremo kaj teo dum la tradicia brita posttagmeza 
temangxo. 



muzelsako (angle nosebag). Sako kun aveno, kiun oni metas 
sur la muzelon de la cxevalo. 



purpura imperiestro (latine apatura iris; angle purple 
emperor). Granda brila purpura papilio, kiu apartenas al I 
familio nimfalidoj. GXi havas longajn antenojn, helajn 
strekojn sur la flugiloj kaj okulecan punkteton sur la 
postflugiloj. 



Tomnodio (angle Tomnoddy). Moknomo por malsprita 
vantulo. 



Bolgo estas la filo de Azogo, kiu mortigis Troron. 



