<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/biblio.css">
      <title>LA EPISTOLO DE LA APOSTOLO PAŬLO AL LA EFESANOJ</title>
   </head>
   <body background="../bld/papero.jpg">
      <div class="header"><span class="header_left"><a href="libro_gal.html">&lt;&lt;&nbsp;AL LA GALATOJ</a></span><span class="header_center"> <a href="index.html#NT">La Nova Testamento</a></span></div>
      <hr>
      <h3 class="head">LA EPISTOLO DE LA APOSTOLO PAŬLO AL LA <br>EFESANOJ
      </h3>
      <div class="dist_chapter"></div>
      <h3 class="chapternr">1</h3>
      <p class="first_p">Paŭlo, apostolo de Jesuo Kristo per la volo de Dio, al la
         sanktuloj, kiuj estas en Efeso, kaj al la fideluloj en Kristo
         Jesuo:<em class="versenr"> 2</em> Graco estu al vi kaj paco de Dio, nia Patro, kaj de la
         Sinjoro Jesuo Kristo.
      </p>
      <p class="p"><em class="versenr"> 3</em> Benata estu la Dio kaj Patro de nia Sinjoro Jesuo Kristo, kiu
         benis nin per ĉia beno spirita en la ĉielejoj en Kristo;<em class="versenr"> 4</em> kiel
         Li elektis nin en li antaŭ la fondo de la mondo, por ke ni estu
         sanktaj kaj senmakulaj antaŭ Li en amo;<em class="versenr"> 5</em> antaŭdestininte nin por
         filadopto per Jesuo Kristo al Si mem, laŭ la aprobo de Sia volo,<em class="versenr"> 6</em> al la laŭdo de la gloro de Lia graco, per kiu Li favoris nin en
         la Amata;<em class="versenr"> 7</em> en kiu ni havas la elaĉeton per lia sango, la
         pardonon de niaj pekoj, laŭ la riĉo de lia graco,<em class="versenr"> 8</em> kiun li
         abundigis al ni en ĉia saĝeco kaj prudento,<em class="versenr"> 9</em> sciiginte al ni la
         misteron de Lia volo, laŭ Lia bonvolo, kiun Li antaŭdecidis en
         li,<em class="versenr"> 10</em> por dispono en la pleneco de la tempo, por sumigi en
         Kristo ĉion, kio estas en la ĉieloj kaj sur la tero;<em class="versenr"> 11</em> en li, en
         kiu ni fariĝis heredaĵo, destinite laŭ la antaŭdecido de Tiu, kiu
         ĉion faras laŭ la intenco de Sia volo;<em class="versenr"> 12</em> por ke ni estu por la
         laŭdo de Lia gloro, ni, kiuj antaŭe esperis en Kristo;<em class="versenr"> 13</em> en kiu
         vi ankaŭ esperas, aŭdinte la vorton de la vero, la evangelion de
         via savo; al kiu ankaŭ kredinte, vi estas sigelitaj per la Sankta
         Spirito de promeso,<em class="versenr"> 14</em> kiu estas antaŭgarantiaĵo de nia heredaĵo,
         por la elaĉeto de la posedaĵo, por laŭdo de Lia gloro.
      </p>
      <p class="p"><em class="versenr"> 15</em> Pro tio mi ankaŭ, aŭdinte pri via fido al la Sinjoro Jesuo,
         kaj via amo al ĉiuj sanktuloj,<em class="versenr"> 16</em> ne ĉesas danki pro vi, vin
         nomante en miaj preĝoj;<em class="versenr"> 17</em> por ke la Dio de nia Sinjoro Jesuo
         Kristo, la Patro de gloro, donu al vi spiriton de saĝeco kaj
         malkaŝo en la konado de Li;<em class="versenr"> 18</em> dum la okuloj de via koro estas
         lumigataj, por ke vi sciu, kia estas la espero de Lia voko, kaj
         kia la riĉeco de la gloro de Lia heredaĵo en la sanktuloj,<em class="versenr"> 19</em> kaj
         kia la supermezura grandeco de Lia potenco al ni, kiuj kredas,
         laŭ la energio de la efikeco de Lia forto,<em class="versenr"> 20</em> kiun Li faris en
         Kristo, relevante lin el la mortintoj, kaj sidigante lin dekstre
         de Li en la ĉieloj,<em class="versenr"> 21</em> multe super ĉiu reganto kaj aŭtoritato kaj
         potenco kaj regeco, kaj ĉiu nomo nomata, ne nur en ĉi tiu mondo,
         sed ankaŭ en la estonta;<em class="versenr"> 22</em> kaj ĉion Li metis sub liajn piedojn,
         kaj donis lin kiel kapon super ĉio por la eklezio,<em class="versenr"> 23</em> kiu estas
         lia korpo, la pleneco de Tiu, kiu plenigas ĉion en ĉio.
      </p>
      <div class="dist_chapter"></div>
      <h3 class="chapternr">2</h3>
      <p class="first_p">Kaj vin li vivigis, kiam vi estis malvivaj per eraroj kaj
         pekoj,<em class="versenr"> 2</em> en kiuj vi iam iradis laŭ la vojo de ĉi tiu mondo, laŭ
         la estro de la potenco de la aero, de la spirito, kiu nun
         energias en la filoj de malobeo;<em class="versenr"> 3</em> inter kiuj ni ĉiuj iam ankaŭ
         vivis, plenumante la dezirojn de nia karno, farante la volojn de
         la karno kaj de la menso, kaj ni estis laŭ naturo infanoj de
         kolerego, kiel ankaŭ la aliaj.<em class="versenr"> 4</em> Sed Dio, estante riĉa en
         kompateco, pro Sia granda amo, per kiu Li amis nin,<em class="versenr"> 5</em> eĉ kiam ni
         estis malvivaj en niaj eraroj, nin vivigis en Kristo (per graco
         vi saviĝis),<em class="versenr"> 6</em> kaj nin levis, kaj nin kunsidigis en la ĉielejoj
         en Kristo Jesuo;<em class="versenr"> 7</em> por montri en la mondaĝoj estontaj la
         superabundan riĉecon de Sia graco en korfavoro al ni en Kristo
         Jesuo:<em class="versenr"> 8</em> ĉar per graco vi saviĝis per fido; ne per vi mem: ĝi
         estas dono de Dio;<em class="versenr"> 9</em> ne el faroj, por ke neniu fanfaronu.<em class="versenr"> 10</em> Ĉar
         ni estas Lia faritaĵo, kreitaj en Kristo Jesuo por bonaj faroj,
         kiujn antaŭaranĝis Dio, por ke ni iradu en ili.
      </p>
      <p class="p"><em class="versenr"> 11</em> Kaj pro tio rememoru, ke iam vi, nacianoj laŭ la karno,
         nomataj la Necirkumcido ĉe la tiel nomata Cirkumcido, mane farita
         sur la karno ―<em class="versenr"> 12</em> ke vi estis tiam sen Kristo, fremdigitaj for de
         la komunumo de Izrael, kaj eksteruloj de la interligoj de la
         promeso, esperon ne havantaj kaj sen Dio en la mondo.<em class="versenr"> 13</em> Sed nun
         en Kristo Jesuo vi, iam malproksimaj, proksimiĝis en la sango de
         Kristo.<em class="versenr"> 14</em> Ĉar nia paco estas li, kiu unuigis ambaŭ kaj rompis la
         intermuron de disigo,<em class="versenr"> 15</em> en sia karno neniiginte la malamon, la
         leĝon de ordonoj en dekretoj; por krei en si el la du unu novan
         homon, tiel farante pacon;<em class="versenr"> 16</em> kaj por kunakordigi ambaŭ en unu
         korpo al Dio per la kruco, mortiginte per tio la malamon;<em class="versenr"> 17</em> kaj
         li venis kaj predikis pacon al vi malproksimaj kaj al la
         proksimaj;<em class="versenr"> 18</em> ĉar per li ni ambaŭ havas en unu Spirito alkondukon
         al la Patro.<em class="versenr"> 19</em> Sekve vi jam estas ne fremduloj kaj pasloĝantoj,
         sed samregnanoj kun la sanktuloj, kaj el la domanaro de Dio,<em class="versenr"> 20</em> konstruitaj sur la fundamento de la apostoloj kaj profetoj, kies
         bazangula ŝtono estas Kristo Jesuo mem;<em class="versenr"> 21</em> en kiu ĉiu aparta
         konstruaĵo, bone kunigita, kreske fariĝas sankta templo en
         Kristo;<em class="versenr"> 22</em> en kiu vi ankaŭ estas kunkonstruitaj por sanktejo de
         Dio en la Spirito.
      </p>
      <div class="dist_chapter"></div>
      <h3 class="chapternr">3</h3>
      <p class="first_p">Pro tio mi, Paŭlo, malliberulo de Kristo Jesuo por vi nacianoj,<em class="versenr"> 2</em> se vi aŭdis pri la dispono de tiu graco de Dio, kiu estas
         donita al mi por vi,<em class="versenr"> 3</em> ke per malkaŝo la mistero estas sciigita
         al mi, kiel mi jam antaŭe mallonge skribis,<em class="versenr"> 4</em> per kio vi povas
         rimarki, dum vi legas, mian komprenon en la mistero de Kristo,<em class="versenr"> 5</em> kiu en aliaj generacioj ne estis sciigita al la homidoj, kiel ĝi
         nun malkaŝiĝis al liaj sanktaj apostoloj kaj profetoj en la
         Spirito,<em class="versenr"> 6</em> ke la nacianoj estas kunheredantoj, kaj samkorpanoj,
         kaj partoprenantoj en la promeso en Kristo Jesuo per la
         evangelio,<em class="versenr"> 7</em> al kiu mi fariĝis servanto laŭ la dono de la graco
         de Dio, donita al mi laŭ la energio de Lia potenco.<em class="versenr"> 8</em> Al mi, kiu
         estas malpli ol la malplej granda el ĉiuj sanktuloj, ĉi tiu graco
         estas donita, por ke mi prediku inter la nacioj la neesploreblan
         riĉon de Kristo;<em class="versenr"> 9</em> kaj por ke mi klarigu al ĉiuj, kia estas la
         dispono de la mistero kaŝita tra ĉiuj mondaĝoj en Dio, kiu kreis
         ĉion;<em class="versenr"> 10</em> por ke nun konatiĝu al la regantoj kaj aŭtoritatoj en la
         ĉielejoj, per la eklezio, la multobla saĝeco de Dio,<em class="versenr"> 11</em> laŭ la
         eterna decido, kiun Li faris en Kristo Jesuo, nia Sinjoro;<em class="versenr"> 12</em> en
         kiu ni havas kuraĝon kaj alkondukon en fidado per nia fido al li.<em class="versenr"> 13</em> Pro tio mi petas, ke vi ne senfortiĝu pro miaj suferoj por vi,
         kiuj estas via gloro.
      </p>
      <p class="p"><em class="versenr"> 14</em> Pro tio mi fleksas miajn genuojn antaŭ la Patro,<em class="versenr"> 15</em> el kiu ĉiu
         familio, en la ĉielo kaj sur la tero, estas nomata,<em class="versenr"> 16</em> por ke Li
         donu al vi, laŭ la riĉo de Sia gloro, ke vi estu potence
         fortigitaj en la interna homo, per Lia Spirito;<em class="versenr"> 17</em> por ke Kristo
         loĝu per fido en viaj koroj; tiel, ke vi, enradikigite kaj bazite
         en amo,<em class="versenr"> 18</em> kapabliĝu kun ĉiuj sanktuloj kompreni, kio estas la
         larĝeco kaj longeco kaj alteco kaj profundeco,<em class="versenr"> 19</em> kaj scii la
         amon de Kristo, kiu superas scion, por ke vi pleniĝu eĉ ĝis la
         pleneco de Dio.
      </p>
      <p class="p"><em class="versenr"> 20</em> Nun al Tiu, kiu povas tre abunde fari, super ĉio, kion ni
         povas peti aŭ pensi, laŭ la potenco, kiu energias en ni,<em class="versenr"> 21</em> estu
         gloro en la eklezio kaj en Kristo Jesuo ĝis ĉiuj generacioj por
         ĉiam kaj eterne. Amen.
      </p>
      <div class="dist_chapter"></div>
      <h3 class="chapternr">4</h3>
      <p class="first_p">Mi do, malliberulo pro la Sinjoro, petegas vin, ke vi iradu
         inde je la voko, en kiu vi estas vokitaj,<em class="versenr"> 2</em> kun ĉia humileco kaj
         mildeco, kun toleremeco, paciencante unu al alia en amo,<em class="versenr"> 3</em> penante konservi la unuecon de la Spirito en la ligilo de paco.<em class="versenr"> 4</em> Estas unu korpo, kaj unu Spirito, kiel ankaŭ vi estas vokitaj en
         unu espero de via voko;<em class="versenr"> 5</em> unu Sinjoro, unu fido, unu bapto,<em class="versenr"> 6</em> unu
         Dio kaj Patro de ĉiuj, kiu estas super ĉiuj, kaj tra ĉiuj, kaj en
         ĉiuj.<em class="versenr"> 7</em> Sed al ĉiu el ni la graco estas donita, laŭ la mezuro de
         la dono de Kristo.<em class="versenr"> 8</em> Tial li diras:
      </p>
      <p class="indent">
         <p class="verse_indent_cont">Kiam li supreniris alten, li alkondukis kaptitojn,<br>
            Kaj donis donacojn al homoj.
         </p>
      </p>
      <p class="p"><em class="versenr"> 9</em> (Ĉi tio do: Li supreniris ― kio ĝi estas krom tio, ke li ankaŭ
         antaŭe malsupreniris ĝis la profundaĵoj de la tero?<em class="versenr"> 10</em> La
         malsuprenirinto ― tiu sama estis la suprenirinto alte super ĉiuj
         ĉieloj, por plenigi ĉion.)<em class="versenr"> 11</em> Kaj unujn li donis por esti
         apostoloj; aliajn, profetoj; aliajn, evangeliistoj; kaj aliajn,
         paŝtistoj kaj instruistoj;<em class="versenr"> 12</em> por perfektigo de la sanktuloj, por
         la laboro de pastrado, por la konstruo de la korpo de Kristo,<em class="versenr"> 13</em> ĝis ni ĉiuj atingos la unuecon de la fido kaj de la scio de la
         Filo de Dio, ĝis la homo perfekta, ĝis la mezuro de la matureco
         de la pleneco de Kristo;<em class="versenr"> 14</em> por ke ni jam ne estu infanoj, onde
         ĵetataj kaj ĉirkaŭpelataj de ĉiu vento de doktrino, per ĵonglado
         de homoj, per ruzo laŭ artifiko de trompo;<em class="versenr"> 15</em> sed parolante la
         veron en amo, ni ĉiel kreskadu en tiun, kiu estas la kapo,
         Kristo,<em class="versenr"> 16</em> el kiu la tuta korpo, kunigita kaj kunfortikigita tra
         ĉiu artiko de la livera sistemo, per energio, laŭ la mezuro de
         ĉiu parto, faras kreskadon de la korpo, por la sinedifado en amo.
      </p>
      <p class="p"><em class="versenr"> 17</em> La jenon do mi diras, kaj protestas en la Sinjoro, ke vi ne
         plu iru tiel, kiel iras ankaŭ la nacianoj en la vanteco de siaj
         mensoj,<em class="versenr"> 18</em> mallumigitaj en intelekto, fremdigitaj for de la vivo
         de Dio, pro la nescio, kiu estas en ili, pro la malmoleco de ilia
         koro;<em class="versenr"> 19</em> kiuj, sensentiĝinte, fordonis sin al malĉasteco por la
         praktikado de ĉia malpureco kun avideco.<em class="versenr"> 20</em> Sed vi ne tiel lernis
         Kriston;<em class="versenr"> 21</em> se almenaŭ vi lin aŭdis, kaj en li estis instruitaj,
         kiel en Jesuo estas vero;<em class="versenr"> 22</em> por ke vi formetu, rilate al antaŭa
         konduto, la malnovan homon, pereeman laŭ trompaj deziroj,<em class="versenr"> 23</em> kaj
         renoviĝu rilate al la spirito de via menso,<em class="versenr"> 24</em> kaj surmetu la
         novan homon, kreitan laŭ Dio en justeco kaj vera sankteco.
      </p>
      <p class="p"><em class="versenr"> 25</em> Pro tio, formetante malveron, ĉiu parolu veron kun sia
         proksimulo, ĉar ni estas membroj unu de alia.<em class="versenr"> 26</em> Koleru kaj ne
         peku, la suno ne subiru sur via kolero;<em class="versenr"> 27</em> ankaŭ ne donu lokon al
         la diablo.<em class="versenr"> 28</em> Ŝtelinto ne plu ŝtelu, sed prefere li laboru,
         farante bonon per siaj manoj, por ke li havu ion por doni al
         bezonanto.<em class="versenr"> 29</em> El via buŝo eliru neniu putra vorto, sed nur tio,
         kio estas bona, por konvena edifado, por ke ĝi donu gracon al la
         aŭdantoj.<em class="versenr"> 30</em> Kaj ne ĉagrenu la Sanktan Spiriton de Dio, en kiu vi
         estis sigelitaj al la tago de elaĉeto.<em class="versenr"> 31</em> Ĉia akreco kaj indigno
         kaj kolero kaj voĉbruado kaj kalumnio estu formetitaj el inter
         vi, kune kun ĉia malico;<em class="versenr"> 32</em> kaj estu bonfaraj unu al alia,
         bonkoraj, pardonantaj unu al alia, kiel ankaŭ Dio en Kristo
         pardonis al vi.
      </p>
      <div class="dist_chapter"></div>
      <h3 class="chapternr">5</h3>
      <p class="first_p">Estu do imitantoj de Dio, kiel infanoj amataj;<em class="versenr"> 2</em> kaj iradu en
         amo, kiel Kristo nin amis kaj sin donis pro ni, donaĵon kaj
         oferaĵon al Dio por agrabla odoraĵo.<em class="versenr"> 3</em> Sed malĉasteco kaj ĉia
         malpureco kaj avideco ne eĉ estu nomataj inter vi, kiel decas por
         sanktuloj;<em class="versenr"> 4</em> nek ia hontindaĵo, nek sensenca parolado, nek tro
         libera babilado, kiuj ne konvenas; sed prefere dankesprimo.<em class="versenr"> 5</em> Ĉar
         vi ja scias, ke ĉiu malĉastulo kaj malpurulo kaj avidulo, kiu
         estas idolano, havas nenian heredon en la regno de Kristo kaj
         Dio.<em class="versenr"> 6</em> Neniu vin trompu per vantaj vortoj; ĉar pro tiuj aferoj
         venas sur la infanojn de malobeo la kolero de Dio.<em class="versenr"> 7</em> Ne estu do
         partoprenantoj kun ili;<em class="versenr"> 8</em> ĉar iam vi estis mallumo, sed jam vi
         estas lumo en la Sinjoro; iru kiel infanoj de lumo<em class="versenr"> 9</em> (ĉar la
         frukto de la lumo estas en ĉia boneco kaj justeco kaj vero),<em class="versenr"> 10</em> provante, kio bone plaĉas al la Sinjoro;<em class="versenr"> 11</em> kaj ne partoprenu kun
         la senfruktaj faroj de mallumo, sed prefere refutu ilin;<em class="versenr"> 12</em> ĉar
         estas hontinde eĉ paroli pri tio, kion ili faras sekrete.<em class="versenr"> 13</em> Sed
         ĉio, kio estas refutata, estas elmontrata per la lumo, ĉar ĉio
         elmontrata estas lumo.<em class="versenr"> 14</em> Tial estas dirite: Vekiĝu, dormanto,
         kaj releviĝu el la mortintoj, kaj Kristo al vi lumos.
      </p>
      <p class="p"><em class="versenr"> 15</em> Zorgu do, ke vi atente iradu, ne kiel malsaĝaj, sed kiel
         saĝaj;<em class="versenr"> 16</em> elaĉetante la tempon, ĉar malbonaj estas la tagoj.<em class="versenr"> 17</em> Ne estu do senprudentaj, sed komprenu, kio estas la volo de la
         Sinjoro.<em class="versenr"> 18</em> Kaj ne ebriiĝu per vino, en kio estas diboĉo, sed
         pleniĝu per la Spirito;<em class="versenr"> 19</em> parolante unu al alia per psalmoj kaj
         himnoj kaj kantoj spiritaj, kantante kaj psalmante en viaj koroj
         al la Sinjoro,<em class="versenr"> 20</em> dankante Dion, la Patron, ĉiam pro ĉio en la
         nomo de nia Sinjoro Jesuo Kristo;<em class="versenr"> 21</em> submetiĝante unu al alia en
         la timo al Kristo.
      </p>
      <p class="p"><em class="versenr"> 22</em> Edzinoj, submetiĝu al viaj edzoj tiel same, kiel al la
         Sinjoro.<em class="versenr"> 23</em> Ĉar edzo estas kapo de edzino, kiel ankaŭ Kristo
         estas kapo de la eklezio; kaj li estas la savanto de la korpo.<em class="versenr"> 24</em> Sed kiel la eklezio sin submetas al Kristo, tiel ankaŭ edzinoj al
         edzoj en ĉio.<em class="versenr"> 25</em> Edzoj, amu viajn edzinojn, kiel Kristo amis la
         eklezion kaj pro ĝi sin donis,<em class="versenr"> 26</em> por ke li sanktigu ĝin per
         akvolavo, kun la vorto,<em class="versenr"> 27</em> por ke li starigu ĝin antaŭ si glora
         eklezio, ne havanta makulon, nek malglataĵon, nek ion tian, sed
         por ke ĝi estu sankta kaj sendifekta.<em class="versenr"> 28</em> Tiel same devas edzoj
         ami siajn edzinojn kiel siajn proprajn korpojn. Kiu amas sian
         edzinon, tiu amas sin mem;<em class="versenr"> 29</em> ĉar oni neniam malamas sian propran
         karnon, sed nutras kaj prizorgas ĝin, kiel ankaŭ la Sinjoro la
         eklezion;<em class="versenr"> 30</em> ĉar ni estas membroj de lia korpo.<em class="versenr"> 31</em> Tial viro
         forlasos sian patron kaj sian patrinon, kaj aliĝos al sia edzino,
         kaj ili du estos unu karno.<em class="versenr"> 32</em> Ĉi tiu mistero estas granda, sed
         mi parolas pri Kristo kaj la eklezio.<em class="versenr"> 33</em> Tamen ankaŭ ĉiu el vi
         individue amu sian edzinon, kiel sin mem; kaj la edzino timu sian
         edzon.
      </p>
      <div class="dist_chapter"></div>
      <h3 class="chapternr">6</h3>
      <p class="first_p">Infanoj, obeu al viaj gepatroj en la Sinjoro, ĉar tio decas.<em class="versenr"> 2</em> Respektu vian patron kaj vian patrinon (ĝi estas la unua ordono
         kun promeso),<em class="versenr"> 3</em> por ke estu al vi bone kaj por ke longe daŭru via
         vivo sur la tero.<em class="versenr"> 4</em> Kaj patroj, ne kolerigu viajn infanojn; sed
         nutradu ilin en la disciplino kaj admono de la Sinjoro.
      </p>
      <p class="p"><em class="versenr"> 5</em> Sklavoj, obeu al tiuj, kiuj laŭ la karno estas viaj sinjoroj,
         kun timo kaj tremo, en simpleco de via koro, kiel al Kristo;<em class="versenr"> 6</em> ne
         laŭ okulservo, kiel homplaĉantoj, sed kiel sklavoj de Kristo,
         plenumante el la koro la volon de Dio;<em class="versenr"> 7</em> kun bonvoleco servante,
         kiel al la Sinjoro, kaj ne al homoj;<em class="versenr"> 8</em> sciante, ke, kian ajn
         bonon faras ĉiu, ĉu sklavo aŭ liberulo, tion saman li ricevos de
         la Sinjoro.<em class="versenr"> 9</em> Kaj sinjoroj, agu tiel same al ili, forlasante
         minacon; sciante, ke via kaj ilia Sinjoro estas en la ĉielo, kaj
         ne ekzistas ĉe li personfavorado.
      </p>
      <p class="p"><em class="versenr"> 10</em> Cetere, fortiĝu en la Sinjoro kaj en la forteco de lia
         potenco.<em class="versenr"> 11</em> Surmetu la tutan armilaron de Dio, por ke vi povu
         kontraŭstari al la artifikoj de la diablo.<em class="versenr"> 12</em> Ĉar nia luktado
         estas ne kontraŭ sango kaj karno, sed kontraŭ regantoj, kontraŭ
         aŭtoritatoj, kontraŭ mondpotenculoj de la nuna mallumo, kontraŭ
         la spiritaroj de malbono en la ĉielejoj.<em class="versenr"> 13</em> Tial prenu al vi la
         tutan armilaron de Dio, por ke vi povu rezisti en la malbona
         tago, kaj, farinte ĉion, stari.<em class="versenr"> 14</em> Staru do, ĉirkaŭzoninte la
         lumbojn per vero, kaj surmetinte la kirason de justeco,<em class="versenr"> 15</em> kaj
         enŝuiginte la piedojn per la pretiĝo de la evangelio de paco;<em class="versenr"> 16</em> super ĉio tenante la ŝildon de fido, per kiu vi povos estingi
         ĉiujn fajrajn sagojn de la malbonulo.<em class="versenr"> 17</em> Kaj ricevu la kaskon de
         savo, kaj la glavon de la Spirito, kiu estas la vorto de Dio;<em class="versenr"> 18</em> per ĉia preĝado kaj petegado en ĉiu tempo preĝante en la Spirito,
         kaj viglante por tio en ĉia persisteco kaj petego por ĉiuj
         sanktuloj,<em class="versenr"> 19</em> kaj por mi, ke al mi estu donita parolpovo kun
         malfermo de mia buŝo, por ke mi sciigu kuraĝe la misteron de la
         evangelio,<em class="versenr"> 20</em> pro kiu mi estas ambasadoro en kateno, por ke mi
         parolu kuraĝe en ĝi, kiel mi devus paroli.
      </p>
      <p class="p"><em class="versenr"> 21</em> Plue, por ke vi sciiĝu pri miaj aferoj, kiel mi statas,
         raportos ĉion al vi Tiĥiko, la amata frato kaj fidela diakono en
         la Sinjoro,<em class="versenr"> 22</em> kiun mi sendis al vi ĝuste por tio, ke vi sciiĝu
         pri nia stato kaj por ke li konsolu viajn korojn.
      </p>
      <p class="p"><em class="versenr"> 23</em> Paco estu al la fratoj, kaj amo kun fido de Dio, la Patro, kaj
         de la Sinjoro Jesuo Kristo.<em class="versenr"> 24</em> Graco estu kun ĉiuj, kiuj
         sendekliniĝe amas nian Sinjoron Jesuo Kristo.
      </p>
      <hr>
      <div class="footer"><a href="libro_fil.html">AL LA FILIPIANOJ&nbsp;&gt;&gt;</a></div>
   </body>
</html>