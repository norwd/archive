<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/biblio.css">
      <title>LA SENTENCOJ DE SALOMONO</title>
   </head>
   <body background="../bld/papero.jpg">
      <div class="header"><span class="header_left"><a href="libro_psa.html">&lt;&lt;&nbsp;PSALMARO</a></span><span class="header_center"> <a href="index.html#MT">La Malnova Testamento</a></span></div>
      <hr>
      <h3 class="head">LA SENTENCOJ DE SALOMONO</h3>
      <h3 class="head">DE SALOMONO</h3>
      <div class="dist_chapter"></div>
      <h3 class="chapternr">1</h3>
      <p class="indent">
         <p class="indent_first">Sentencoj de Salomono, filo de David, reĝo de Izrael:</p>
         <p class="verse_indent"><span class="versenr_indent">2</span> <span class="versetext_indent">Por scii saĝon kaj moralinstruon;<br>
               Por kompreni parolojn de prudento;</span></p>
         <p class="verse_indent"><span class="versenr_indent">3</span> <span class="versetext_indent">Por ricevi instruon pri saĝo,<br>
               Vero, justo, kaj honesto;</span></p>
         <p class="verse_indent"><span class="versenr_indent">4</span> <span class="versetext_indent">Por doni al la malkleruloj spriton,<br>
               Al la junulo scion kaj singardemon.</span></p>
         <p class="verse_indent"><span class="versenr_indent">5</span> <span class="versetext_indent">Saĝulo aŭdu kaj plimultigu sian scion,<br>
               Kaj prudentulo akiros gvidajn kapablojn,</span></p>
         <p class="verse_indent"><span class="versenr_indent">6</span> <span class="versetext_indent">Por kompreni sentencon kaj retoraĵon,<br>
               La vortojn de saĝuloj kaj iliajn enigmojn.</span></p>
      </p>
      <p class="indent">
         <p class="verse_indent"><span class="versenr_indent">7</span> <span class="versetext_indent">La timo antaŭ la Eternulo estas la komenco de sciado.<br>
               Saĝon kaj instruon malpiuloj malestimas.</span></p>
         <p class="verse_indent"><span class="versenr_indent">8</span> <span class="versetext_indent">Aŭskultu, mia filo, la instruon de via patro,<br>
               Kaj ne forĵetu la ordonon de via patrino;</span></p>
         <p class="verse_indent"><span class="versenr_indent">9</span> <span class="versetext_indent">Ĉar ili estas bela krono por via kapo,<br>
               Kaj ornamo por via kolo.</span></p>
         <p class="verse_indent"><span class="versenr_indent">10</span> <span class="versetext_indent">Mia filo, se pekuloj vin logos,<br>
               Ne sekvu ilin.</span></p>
         <p class="verse_indent"><span class="versenr_indent">11</span> <span class="versetext_indent">Se ili diros: Iru kun ni,<br>
               Ni embuskos por mortigi,<br>
               Ni senkaŭze insidos senkulpulojn;</span></p>
         <p class="verse_indent"><span class="versenr_indent">12</span> <span class="versetext_indent">Kiel Ŝeol ni englutos ilin vivajn,<br>
               Kaj la piulojn kiel irantajn en la tombon;</span></p>
         <p class="verse_indent"><span class="versenr_indent">13</span> <span class="versetext_indent">Ni trovos diversajn grandvaloraĵojn,<br>
               Ni plenigos niajn domojn per rabaĵo;</span></p>
         <p class="verse_indent"><span class="versenr_indent">14</span> <span class="versetext_indent">Vi lotos meze inter ni,<br>
               Unu monujo estos por ni ĉiuj:</span></p>
         <p class="verse_indent"><span class="versenr_indent">15</span> <span class="versetext_indent">Mia filo, ne iru la vojon kune kun ili;<br>
               Gardu vian piedon de ilia vojstreko,</span></p>
         <p class="verse_indent"><span class="versenr_indent">16</span> <span class="versetext_indent">Ĉar iliaj piedoj kuras al malbono,<br>
               Kaj rapidas, por verŝi sangon.</span></p>
         <p class="verse_indent"><span class="versenr_indent">17</span> <span class="versetext_indent">Ĉar vane estas metata reto<br>
               Antaŭ la okuloj de ĉiu birdo.</span></p>
         <p class="verse_indent"><span class="versenr_indent">18</span> <span class="versetext_indent">Kaj ili embuskas sian propran sangon,<br>
               Ili insidas siajn proprajn animojn.</span></p>
         <p class="verse_indent"><span class="versenr_indent">19</span> <span class="versetext_indent">Tiaj estas la vojoj de ĉiu, kiu avidas rabakiron;<br>
               Ĝi forprenas la vivon de sia posedanto.</span></p>
      </p>
      <p class="indent">
         <p class="verse_indent"><span class="versenr_indent">20</span> <span class="versetext_indent">La saĝo krias sur la strato;<br>
               Ĝi aŭdigas sian voĉon sur la placoj;</span></p>
         <p class="verse_indent"><span class="versenr_indent">21</span> <span class="versetext_indent">Ĝi vokas en la ĉefaj kunvenejoj, ĉe la pordegaj enirejoj;<br>
               En la urbo ĝi diras siajn parolojn.</span></p>
         <p class="verse_indent"><span class="versenr_indent">22</span> <span class="versetext_indent">Ĝis kiam, ho malkleruloj, vi amos nescion?<br>
               Kaj al blasfemantoj plaĉos blasfemado,<br>
               Kaj senprudentuloj malamos scion?</span></p>
         <p class="verse_indent"><span class="versenr_indent">23</span> <span class="versetext_indent">Returnu vin al mia predikado;<br>
               Jen mi eligos al vi mian spiriton,<br>
               Mi sciigos al vi miajn vortojn.</span></p>
         <p class="verse_indent"><span class="versenr_indent">24</span> <span class="versetext_indent">Ĉar mi vokis, kaj vi rifuzis;<br>
               Mi etendis mian manon, kaj neniu atentis;</span></p>
         <p class="verse_indent"><span class="versenr_indent">25</span> <span class="versetext_indent">Kaj vi forĵetis ĉiujn miajn konsilojn,<br>
               Kaj miajn predikojn vi ne deziris:</span></p>
         <p class="verse_indent"><span class="versenr_indent">26</span> <span class="versetext_indent">Tial ankaŭ mi ridos ĉe via malfeliĉo;<br>
               Mi mokos, kiam timo vin atakos.</span></p>
         <p class="verse_indent"><span class="versenr_indent">27</span> <span class="versetext_indent">Kiam la timo atakos vin kiel uragano,<br>
               Kaj via malfeliĉo venos kiel ventego,<br>
               Kiam venos al vi mizero kaj sufero:</span></p>
         <p class="verse_indent"><span class="versenr_indent">28</span> <span class="versetext_indent">Tiam ili min vokos, sed mi ne respondos;<br>
               Ili min serĉos, sed min ne trovos.</span></p>
         <p class="verse_indent"><span class="versenr_indent">29</span> <span class="versetext_indent">Tial ke ili malamis scion,<br>
               Kaj timon antaŭ la Eternulo ili ne deziris havi,</span></p>
         <p class="verse_indent"><span class="versenr_indent">30</span> <span class="versetext_indent">Ili ne deziris miajn konsilojn,<br>
               Ili malestimis ĉiujn miajn predikojn:</span></p>
         <p class="verse_indent"><span class="versenr_indent">31</span> <span class="versetext_indent">Ili manĝu la fruktojn de sia agado,<br>
               Kaj ili satiĝu de siaj pripensoj.</span></p>
         <p class="verse_indent"><span class="versenr_indent">32</span> <span class="versetext_indent">Ĉar la kapricoj de la malsaĝuloj ilin mortigas,<br>
               Kaj la senzorgeco de la senorduloj ilin pereigas.</span></p>
         <p class="verse_indent"><span class="versenr_indent">33</span> <span class="versetext_indent">Sed kiu min aŭskultas, tiu loĝos sendanĝere,<br>
               Kaj estos trankvila, kaj ne timos malbonon.</span></p>
      </p>
      <div class="dist_chapter"></div>
      <h3 class="chapternr">2</h3>
      <p class="indent">
         <p class="indent_first">Mia filo! se vi akceptos miajn parolojn<br>
            Kaj konservos ĉe vi miajn ordonojn,
         </p>
         <p class="verse_indent"><span class="versenr_indent">2</span> <span class="versetext_indent">Ke via orelo atente aŭskultos saĝon<br>
               Kaj vian koron vi inklinigos al komprenado;</span></p>
         <p class="verse_indent"><span class="versenr_indent">3</span> <span class="versetext_indent">Se vi vokos la prudenton<br>
               Kaj direktos vian voĉon al la saĝo:</span></p>
         <p class="verse_indent"><span class="versenr_indent">4</span> <span class="versetext_indent">Se vi serĉos ĝin kiel arĝenton,<br>
               Serĉegos kiel trezoron:</span></p>
         <p class="verse_indent"><span class="versenr_indent">5</span> <span class="versetext_indent">Tiam vi komprenos la timon antaŭ la Eternulo,<br>
               Kaj vi akiros konadon pri Dio.</span></p>
         <p class="verse_indent"><span class="versenr_indent">6</span> <span class="versetext_indent">Ĉar la Eternulo donas saĝon;<br>
               El Lia buŝo venas scio kaj kompreno.</span></p>
         <p class="verse_indent"><span class="versenr_indent">7</span> <span class="versetext_indent">Li havas helpon por la virtuloj;<br>
               Li estas ŝildo por tiuj, kiuj vivas pie.</span></p>
         <p class="verse_indent"><span class="versenr_indent">8</span> <span class="versetext_indent">Li gardas la iradon de la justo,<br>
               Kaj zorgas pri la vojo de Siaj piuloj.</span></p>
         <p class="verse_indent"><span class="versenr_indent">9</span> <span class="versetext_indent">Tiam vi komprenos veremon kaj juston<br>
               Kaj pion kaj ĉiun bonan vojon.</span></p>
         <p class="verse_indent"><span class="versenr_indent">10</span> <span class="versetext_indent">Ĉar saĝo venos en vian koron,<br>
               Kaj scio estos agrabla por via animo.</span></p>
         <p class="verse_indent"><span class="versenr_indent">11</span> <span class="versetext_indent">Bona konscio vin gvidos,<br>
               Prudento vin gardos,</span></p>
         <p class="verse_indent"><span class="versenr_indent">12</span> <span class="versetext_indent">Por savi vin de la vojo de malbono,<br>
               De homo, parolanta kontraŭveraĵon,</span></p>
         <p class="verse_indent"><span class="versenr_indent">13</span> <span class="versetext_indent">De tiuj, kiuj forlasas la ĝustan vojon,<br>
               Por iri la vojojn de mallumo,</span></p>
         <p class="verse_indent"><span class="versenr_indent">14</span> <span class="versetext_indent">Kiuj ĝojas, kiam ili faras malbonon,<br>
               Trovas plezuron en la malordo de la malboneco,</span></p>
         <p class="verse_indent"><span class="versenr_indent">15</span> <span class="versetext_indent">Kies vojoj estas malrektaj<br>
               Kaj kies irado deflankiĝis;</span></p>
         <p class="verse_indent"><span class="versenr_indent">16</span> <span class="versetext_indent">Por savi vin de fremda virino,<br>
               De edzino ne via, kies paroloj estas glataj,</span></p>
         <p class="verse_indent"><span class="versenr_indent">17</span> <span class="versetext_indent">Kiu forlasas la amikon de sia juneco,<br>
               Kaj forgesas la ligon de sia Dio;</span></p>
         <p class="verse_indent"><span class="versenr_indent">18</span> <span class="versetext_indent">Ĉar ŝia domo kondukas al morto,<br>
               Kaj ŝiaj paŝoj al la inferuloj;</span></p>
         <p class="verse_indent"><span class="versenr_indent">19</span> <span class="versetext_indent">Ĉiuj, kiuj eniras al ŝi, ne revenas,<br>
               Kaj ne reatingas la vojon de la vivo;</span></p>
         <p class="verse_indent"><span class="versenr_indent">20</span> <span class="versetext_indent">Ke vi iru la vojon de bonuloj,<br>
               Kaj sekvu la paŝosignojn de piuloj.</span></p>
         <p class="verse_indent"><span class="versenr_indent">21</span> <span class="versetext_indent">Ĉar la piuloj loĝos sur la tero,<br>
               Kaj la senpekuloj restos sur ĝi;</span></p>
         <p class="verse_indent"><span class="versenr_indent">22</span> <span class="versetext_indent">Sed la malpiuloj estos ekstermitaj de sur la tero,<br>
               Kaj la maliculoj estos malaperigitaj de tie.</span></p>
      </p>
      <div class="dist_chapter"></div>
      <h3 class="chapternr">3</h3>
      <p class="indent">
         <p class="indent_first">Mia filo! ne forgesu mian instruon,<br>
            Kaj via koro konservu miajn ordonojn.
         </p>
         <p class="verse_indent"><span class="versenr_indent">2</span> <span class="versetext_indent">Ĉar ili akirigos al vi longan vivon,<br>
               Jarojn de vivo kaj paco.</span></p>
         <p class="verse_indent"><span class="versenr_indent">3</span> <span class="versetext_indent">Favoro kaj vero vin ne forlasu;<br>
               Alligu ilin al via kolo,<br>
               Skribu ilin sur la tabeloj de via koro.</span></p>
         <p class="verse_indent"><span class="versenr_indent">4</span> <span class="versetext_indent">Kaj vi trovos favoron kaj bonan opinion<br>
               Ĉe Dio kaj homoj.</span></p>
         <p class="verse_indent"><span class="versenr_indent">5</span> <span class="versetext_indent">Fidu la Eternulon per via tuta koro,<br>
               Kaj ne fidu vian prudenton.</span></p>
         <p class="verse_indent"><span class="versenr_indent">6</span> <span class="versetext_indent">Konsciu Lin en ĉiuj viaj vojoj,<br>
               Kaj Li ĝustigos vian iradon.</span></p>
         <p class="verse_indent"><span class="versenr_indent">7</span> <span class="versetext_indent">Ne opiniu vin saĝa;<br>
               Timu la Eternulon, kaj deturnu vin de malbono.</span></p>
         <p class="verse_indent"><span class="versenr_indent">8</span> <span class="versetext_indent">Ĉi tio estos saniga por via korpo,<br>
               Kaj bona nutro por viaj ostoj.</span></p>
         <p class="verse_indent"><span class="versenr_indent">9</span> <span class="versetext_indent">Faru honoron al la Eternulo el via havo<br>
               Kaj el la unuavenaĵo de ĉiuj viaj rikoltoj:</span></p>
         <p class="verse_indent"><span class="versenr_indent">10</span> <span class="versetext_indent">Tiam viaj grenejoj tute pleniĝos,<br>
               Kaj viaj vinpremejoj superbordigos moston.</span></p>
      </p>
      <p class="indent">
         <p class="verse_indent"><span class="versenr_indent">11</span> <span class="versetext_indent">La instruon de la Eternulo, ho mia filo, ne malŝatu;<br>
               Kaj ne deturnu vin, kiam Li faras al vi punon;</span></p>
         <p class="verse_indent"><span class="versenr_indent">12</span> <span class="versetext_indent">Ĉar kiun la Eternulo amas, tiun Li punkorektas,<br>
               Kiel patro la filon, en kiu li havas plezuron.</span></p>
         <p class="verse_indent"><span class="versenr_indent">13</span> <span class="versetext_indent">Feliĉa estas la homo, kiu trovis saĝon,<br>
               Kaj la homo, kiu akiris prudenton;</span></p>
         <p class="verse_indent"><span class="versenr_indent">14</span> <span class="versetext_indent">Ĉar estas pli bone ĝin aĉeti, ol aĉeti arĝenton,<br>
               Kaj ĝia rikoltaĵo estas pli bona, ol pura oro.</span></p>
         <p class="verse_indent"><span class="versenr_indent">15</span> <span class="versetext_indent">Ĝi estas pli kara, ol juveloj;<br>
               Kaj nenio, kion vi povus deziri, povas esti komparata kun<br>
               ĝi.</span></p>
         <p class="verse_indent"><span class="versenr_indent">16</span> <span class="versetext_indent">Longa vivo estas en ĝia dekstra mano;<br>
               Riĉo kaj gloro estas en ĝia maldekstra mano.</span></p>
         <p class="verse_indent"><span class="versenr_indent">17</span> <span class="versetext_indent">Ĝiaj vojoj estas vojoj agrablaj,<br>
               Kaj ĉiuj ĝiaj vojetoj estas paco.</span></p>
         <p class="verse_indent"><span class="versenr_indent">18</span> <span class="versetext_indent">Ĝi estas arbo de vivo por tiuj, kiuj ĝin ekkaptis;<br>
               Kaj feliĉaj estas tiuj, kiuj ĝin posedas.</span></p>
         <p class="verse_indent"><span class="versenr_indent">19</span> <span class="versetext_indent">La Eternulo per saĝo fondis la teron;<br>
               Per prudento Li aranĝis la ĉielon.</span></p>
         <p class="verse_indent"><span class="versenr_indent">20</span> <span class="versetext_indent">Per Lia ĉionsciado disiĝis abismoj;<br>
               Kaj la nuboj elverŝas roson.</span></p>
      </p>
      <p class="indent">
         <p class="verse_indent"><span class="versenr_indent">21</span> <span class="versetext_indent">Mia filo! ili ne foriru de viaj okuloj;<br>
               Konservu klarecon de la kapo kaj prudenton:</span></p>
         <p class="verse_indent"><span class="versenr_indent">22</span> <span class="versetext_indent">Ili estos vivo por via animo,<br>
               Kaj ornamo por via kolo.</span></p>
         <p class="verse_indent"><span class="versenr_indent">23</span> <span class="versetext_indent">Tiam vi iros sendanĝere vian vojon,<br>
               Kaj via piedo ne falpuŝiĝos.</span></p>
         <p class="verse_indent"><span class="versenr_indent">24</span> <span class="versetext_indent">Kiam vi kuŝiĝos dormi, vi ne timos;<br>
               Kaj kiam vi kuŝos, via dormo estos agrabla.</span></p>
         <p class="verse_indent"><span class="versenr_indent">25</span> <span class="versetext_indent">Ne timu subitan teruron,<br>
               Nek pereigon, kiu povus veni de malbonuloj;</span></p>
         <p class="verse_indent"><span class="versenr_indent">26</span> <span class="versetext_indent">Ĉar la Eternulo estos via helpo,<br>
               Kaj gardos vian piedon kontraŭ reto.</span></p>
         <p class="verse_indent"><span class="versenr_indent">27</span> <span class="versetext_indent">Ne rifuzu bonon al la bezonantoj,<br>
               Se via mano havas la forton por fari.</span></p>
         <p class="verse_indent"><span class="versenr_indent">28</span> <span class="versetext_indent">Kiam vi havas ĉe vi, ne diru al via proksimulo:<br>
               Iru kaj revenu, kaj morgaŭ mi donos.</span></p>
         <p class="verse_indent"><span class="versenr_indent">29</span> <span class="versetext_indent">Ne pripensu malbonon kontraŭ via proksimulo,<br>
               Kiam li kun konfido loĝas ĉe vi.</span></p>
         <p class="verse_indent"><span class="versenr_indent">30</span> <span class="versetext_indent">Ne malpacu kun iu senkaŭze,<br>
               Se li ne faris al vi malbonon.</span></p>
         <p class="verse_indent"><span class="versenr_indent">31</span> <span class="versetext_indent">Ne enviu rabemulon,<br>
               Kaj elektu neniun el liaj vojoj;</span></p>
         <p class="verse_indent"><span class="versenr_indent">32</span> <span class="versetext_indent">Ĉar la perversulojn la Eternulo abomenas,<br>
               Kaj Sian intencon Li malkaŝas al la piuloj.</span></p>
         <p class="verse_indent"><span class="versenr_indent">33</span> <span class="versetext_indent">Malbeno de la Eternulo estas en la domo de malbonulo,<br>
               Kaj la loĝejon de piuloj Li benas.</span></p>
         <p class="verse_indent"><span class="versenr_indent">34</span> <span class="versetext_indent">La mokantojn Li mokas,<br>
               Kaj al la humiluloj Li donas favoron.</span></p>
         <p class="verse_indent"><span class="versenr_indent">35</span> <span class="versetext_indent">Honoron heredas saĝuloj;<br>
               Sed malsaĝuloj forportas honton.</span></p>
      </p>
      <div class="dist_chapter"></div>
      <h3 class="chapternr">4</h3>
      <p class="indent">
         <p class="indent_first">Aŭskultu, infanoj, la instruon de la patro,<br>
            Kaj atentu, por lerni prudenton;
         </p>
         <p class="verse_indent"><span class="versenr_indent">2</span> <span class="versetext_indent">Ĉar bonan instruon mi donis al vi;<br>
               Mian leĝon ne forlasu.</span></p>
         <p class="verse_indent"><span class="versenr_indent">3</span> <span class="versetext_indent">Ĉar mi estis filo de mia patro,<br>
               Dorlotata kaj sola de mia patrino.</span></p>
         <p class="verse_indent"><span class="versenr_indent">4</span> <span class="versetext_indent">Kaj li instruis min, kaj diris al mi:<br>
               Via koro akceptu miajn vortojn;<br>
               Observu miajn ordonojn, kaj vi vivos.</span></p>
         <p class="verse_indent"><span class="versenr_indent">5</span> <span class="versetext_indent">Akiru saĝon, akiru prudenton;<br>
               Ne forgesu, kaj ne deflankiĝu de la paroloj de mia buŝo.</span></p>
         <p class="verse_indent"><span class="versenr_indent">6</span> <span class="versetext_indent">Ne forlasu ĝin, kaj ĝi vin gardos;<br>
               Amu ĝin, kaj ĝi zorgos pri vi.</span></p>
         <p class="verse_indent"><span class="versenr_indent">7</span> <span class="versetext_indent">La komenco de saĝo estas: akiru saĝon;<br>
               Kaj por via tuta havo akiru prudenton.</span></p>
         <p class="verse_indent"><span class="versenr_indent">8</span> <span class="versetext_indent">Ŝatu ĝin alte, kaj ĝi vin altigos;<br>
               Kaj ĝi donos al vi honoron, se vi ĝin enbrakigos.</span></p>
         <p class="verse_indent"><span class="versenr_indent">9</span> <span class="versetext_indent">Ĝi donos ĉarman ornamon al via kapo;<br>
               Belan kronon ĝi donacos al vi.</span></p>
      </p>
      <p class="indent">
         <p class="verse_indent"><span class="versenr_indent">10</span> <span class="versetext_indent">Aŭskultu, mia filo, kaj akceptu miajn vortojn;<br>
               Kaj multiĝos la jaroj de via vivo.</span></p>
         <p class="verse_indent"><span class="versenr_indent">11</span> <span class="versetext_indent">Mi kondukos vin laŭ la vojo de saĝo;<br>
               Mi irigos vin sur rekta vojstreko.</span></p>
         <p class="verse_indent"><span class="versenr_indent">12</span> <span class="versetext_indent">Kiam vi iros, via irado ne estos malfaciligata;<br>
               Kaj kiam vi kuros, vi ne falpuŝiĝos.</span></p>
         <p class="verse_indent"><span class="versenr_indent">13</span> <span class="versetext_indent">Tenu forte la instruon, ne forlasu ĝin;<br>
               Konservu ĝin, ĉar ĝi estas via vivo.</span></p>
         <p class="verse_indent"><span class="versenr_indent">14</span> <span class="versetext_indent">La vojstrekon de malpiuloj ne iru,<br>
               Kaj ne ekpaŝu sur la vojo de malbonuloj;</span></p>
         <p class="verse_indent"><span class="versenr_indent">15</span> <span class="versetext_indent">Evitu ĝin, ne trapasu ĝin;<br>
               Flankiĝu de ĝi, kaj preterpasu.</span></p>
         <p class="verse_indent"><span class="versenr_indent">16</span> <span class="versetext_indent">Ĉar ili ne ekdormas, se ili ne faris malbonon;<br>
               Kaj ili perdas la dorman ripozon, se ili ne pekigis;</span></p>
         <p class="verse_indent"><span class="versenr_indent">17</span> <span class="versetext_indent">Ĉar ili manĝas panon de malpio<br>
               Kaj trinkas vinon de krimo.</span></p>
         <p class="verse_indent"><span class="versenr_indent">18</span> <span class="versetext_indent">Kaj la vojo de piuloj estas kiel lumo leviĝanta,<br>
               Kiu ĉiam pli lumas ĝis plena tagiĝo.</span></p>
         <p class="verse_indent"><span class="versenr_indent">19</span> <span class="versetext_indent">La vojo de malpiuloj estas kiel mallumo;<br>
               Ili ne scias, je kio ili falpuŝiĝos.</span></p>
      </p>
      <p class="indent">
         <p class="verse_indent"><span class="versenr_indent">20</span> <span class="versetext_indent">Mia filo, atentu miajn vortojn;<br>
               Klinu vian orelon al miaj paroloj.</span></p>
         <p class="verse_indent"><span class="versenr_indent">21</span> <span class="versetext_indent">Ili ne foriĝu de viaj okuloj;<br>
               Gardu ilin en via koro.</span></p>
         <p class="verse_indent"><span class="versenr_indent">22</span> <span class="versetext_indent">Ĉar ili estas vivo por tiuj, kiuj ilin trovis,<br>
               Kaj sanigaj por ilia tuta korpo.</span></p>
         <p class="verse_indent"><span class="versenr_indent">23</span> <span class="versetext_indent">Pli ol ĉion gardatan, gardu vian koron;<br>
               Ĉar el ĝi eliras la vivo.</span></p>
         <p class="verse_indent"><span class="versenr_indent">24</span> <span class="versetext_indent">Forigu de vi falsemon de la buŝo,<br>
               Kaj malicon de la lipoj malproksimigu de vi.</span></p>
         <p class="verse_indent"><span class="versenr_indent">25</span> <span class="versetext_indent">Viaj okuloj rigardu rekte,<br>
               Kaj viaj palpebroj direktiĝu rekte antaŭen.</span></p>
         <p class="verse_indent"><span class="versenr_indent">26</span> <span class="versetext_indent">Fortikigu la direkton de viaj piedoj,<br>
               Kaj ĉiuj viaj vojoj estu firmaj.</span></p>
         <p class="verse_indent"><span class="versenr_indent">27</span> <span class="versetext_indent">Ne ŝanceliĝu dekstren, nek maldekstren;<br>
               Forigu de malbono vian piedon.</span></p>
      </p>
      <div class="dist_chapter"></div>
      <h3 class="chapternr">5</h3>
      <p class="indent">
         <p class="indent_first">Mia filo! atentu mian saĝon;<br>
            Al mia prudento klinu vian orelon,
         </p>
         <p class="verse_indent"><span class="versenr_indent">2</span> <span class="versetext_indent">Por ke vi konservu prudenton<br>
               Kaj via buŝo tenu scion.</span></p>
         <p class="verse_indent"><span class="versenr_indent">3</span> <span class="versetext_indent">Ĉar la buŝo de malĉastulino elverŝas mielon,<br>
               Kaj ŝia gorĝo estas pli glata ol oleo.</span></p>
         <p class="verse_indent"><span class="versenr_indent">4</span> <span class="versetext_indent">Sed ŝia sekvaĵo estas maldolĉa kiel absinto,<br>
               Akra kiel ambaŭtranĉa glavo.</span></p>
         <p class="verse_indent"><span class="versenr_indent">5</span> <span class="versetext_indent">Ŝiaj piedoj iras malsupren al la morto;<br>
               Ŝiaj paŝoj atingas Ŝeolon.</span></p>
         <p class="verse_indent"><span class="versenr_indent">6</span> <span class="versetext_indent">Ŝi ne iras rekte laŭ la vojo de vivo;<br>
               Ŝiaj paŝoj ŝanceliĝas, sed tion ŝi ne scias.</span></p>
         <p class="verse_indent"><span class="versenr_indent">7</span> <span class="versetext_indent">Kaj nun, infanoj, aŭskultu min,<br>
               Kaj ne forkliniĝu de la vortoj de mia buŝo.</span></p>
         <p class="verse_indent"><span class="versenr_indent">8</span> <span class="versetext_indent">Malproksimigu de ŝi vian vojon,<br>
               Kaj ne proksimiĝu al la pordo de ŝia domo,</span></p>
         <p class="verse_indent"><span class="versenr_indent">9</span> <span class="versetext_indent">Por ke vi ne fordonu al aliaj vian honoron<br>
               Kaj viajn jarojn al la kruelulo,</span></p>
         <p class="verse_indent"><span class="versenr_indent">10</span> <span class="versetext_indent">Por ke fremduloj ne satiĝu de via havo,<br>
               Kaj viaj laboroj ne estu en fremda domo,</span></p>
         <p class="verse_indent"><span class="versenr_indent">11</span> <span class="versetext_indent">Ĝis vi ĝemos en la fino,<br>
               Kiam konsumiĝos via karno kaj via korpo,</span></p>
         <p class="verse_indent"><span class="versenr_indent">12</span> <span class="versetext_indent">Kaj vi diros: Ho, kiel mi malamis instruon,<br>
               Kaj mia koro malŝatis moraligon!</span></p>
         <p class="verse_indent"><span class="versenr_indent">13</span> <span class="versetext_indent">Kaj mi ne aŭskultis la voĉon de miaj instruantoj,<br>
               Kaj mi ne klinis mian orelon al miaj lernigantoj.</span></p>
         <p class="verse_indent"><span class="versenr_indent">14</span> <span class="versetext_indent">Mi estis preskaŭ en ĉia malbono<br>
               Meze de kunveno kaj societo.</span></p>
         <p class="verse_indent"><span class="versenr_indent">15</span> <span class="versetext_indent">Trinku akvon el via cisterno,<br>
               Kaj fluantan el via puto.</span></p>
         <p class="verse_indent"><span class="versenr_indent">16</span> <span class="versetext_indent">Viaj fontoj disfluu eksteren,<br>
               Akvaj torentoj en la stratojn.</span></p>
         <p class="verse_indent"><span class="versenr_indent">17</span> <span class="versetext_indent">Ili apartenu al vi sola,<br>
               Sed ne al aliaj kun vi.</span></p>
         <p class="verse_indent"><span class="versenr_indent">18</span> <span class="versetext_indent">Via fonto estu benata;<br>
               Kaj havu ĝojon de la edzino de via juneco.</span></p>
         <p class="verse_indent"><span class="versenr_indent">19</span> <span class="versetext_indent">Ŝi estas ĉarma kiel cervino,<br>
               Kaj aminda kiel ibeksino;<br>
               Ŝiaj karesoj ĝuigu vin en ĉiu tempo,<br>
               Ŝia amo ĉiam donu al vi plezuron.</span></p>
         <p class="verse_indent"><span class="versenr_indent">20</span> <span class="versetext_indent">Kaj kial, mia filo, vi volas serĉi al vi plezuron ĉe fremda<br>
               virino<br>
               Kaj enbrakigi ne apartenantan al vi?</span></p>
         <p class="verse_indent"><span class="versenr_indent">21</span> <span class="versetext_indent">Ĉar antaŭ la okuloj de la Eternulo estas la vojoj de homo,<br>
               Kaj ĉiujn liajn irojn Li pripensas.</span></p>
         <p class="verse_indent"><span class="versenr_indent">22</span> <span class="versetext_indent">Liaj propraj malbonfaroj enkaptos la malpiulon,<br>
               Kaj la ŝnuroj de lia peko lin tenos.</span></p>
         <p class="verse_indent"><span class="versenr_indent">23</span> <span class="versetext_indent">Li mortos pro manko de eduko;<br>
               Kaj la multo de lia senprudenteco lin devojigos.</span></p>
      </p>
      <div class="dist_chapter"></div>
      <h3 class="chapternr">6</h3>
      <p class="indent">
         <p class="indent_first">Mia filo! se vi garantiis por via proksimulo<br>
            Kaj donis vian manon por aliulo,
         </p>
         <p class="verse_indent"><span class="versenr_indent">2</span> <span class="versetext_indent">Tiam vi enretiĝis per la vortoj de via buŝo,<br>
               Kaptiĝis per la vortoj de via buŝo.</span></p>
         <p class="verse_indent"><span class="versenr_indent">3</span> <span class="versetext_indent">Tiam, mia filo, agu tiel kaj saviĝu,<br>
               Ĉar vi falis en la mano de via proksimulo:<br>
               Iru, vigliĝu, kaj petegu vian proksimulon;</span></p>
         <p class="verse_indent"><span class="versenr_indent">4</span> <span class="versetext_indent">Ne lasu viajn okulojn dormi<br>
               Kaj viajn palpebrojn dormeti;</span></p>
         <p class="verse_indent"><span class="versenr_indent">5</span> <span class="versetext_indent">Savu vin, kiel gazelo, el la mano,<br>
               Kaj kiel birdo el la mano de la birdokaptisto.</span></p>
      </p>
      <p class="indent">
         <p class="verse_indent"><span class="versenr_indent">6</span> <span class="versetext_indent">Iru al la formiko, vi maldiligentulo;<br>
               Rigardu ĝian agadon, kaj saĝiĝu.</span></p>
         <p class="verse_indent"><span class="versenr_indent">7</span> <span class="versetext_indent">Kvankam ĝi ne havas estron,<br>
               Nek kontrolanton, nek reganton,</span></p>
         <p class="verse_indent"><span class="versenr_indent">8</span> <span class="versetext_indent">Ĝi pretigas en la somero sian panon,<br>
               Ĝi kolektas dum la rikolto sian manĝon.</span></p>
         <p class="verse_indent"><span class="versenr_indent">9</span> <span class="versetext_indent">Ĝis kiam, maldiligentulo, vi kuŝos?<br>
               Kiam vi leviĝos de via dormo?</span></p>
         <p class="verse_indent"><span class="versenr_indent">10</span> <span class="versetext_indent">Iom da dormo, iom da dormeto,<br>
               Iom da kunmeto de la manoj por kuŝado;</span></p>
         <p class="verse_indent"><span class="versenr_indent">11</span> <span class="versetext_indent">Kaj venos via malriĉeco kiel rabisto,<br>
               Kaj via senhaveco kiel viro armita.</span></p>
      </p>
      <p class="indent">
         <p class="verse_indent"><span class="versenr_indent">12</span> <span class="versetext_indent">Homo sentaŭga, homo malbonfarema,<br>
               Iras kun buŝo malica,</span></p>
         <p class="verse_indent"><span class="versenr_indent">13</span> <span class="versetext_indent">Donas signojn per la okuloj, aludas per siaj piedoj,<br>
               Komprenigas per siaj fingroj;</span></p>
         <p class="verse_indent"><span class="versenr_indent">14</span> <span class="versetext_indent">Perverseco estas en lia koro, li intencas malbonon;<br>
               En ĉiu tempo li semas malpacon.</span></p>
         <p class="verse_indent"><span class="versenr_indent">15</span> <span class="versetext_indent">Tial subite venos lia pereo;<br>
               Li estos rompita subite, kaj neniu lin sanigos.</span></p>
         <p class="verse_indent"><span class="versenr_indent">16</span> <span class="versetext_indent">Jen estas ses aferoj, kiujn la Eternulo malamas,<br>
               Kaj sep, kiujn Li abomenegas.</span></p>
         <p class="verse_indent"><span class="versenr_indent">17</span> <span class="versetext_indent">Arogantaj okuloj, mensogema lango,<br>
               Kaj manoj, kiuj verŝas senkulpan sangon,</span></p>
         <p class="verse_indent"><span class="versenr_indent">18</span> <span class="versetext_indent">Koro, kiu preparas malbonfarajn intencojn,<br>
               Piedoj, kiuj rapidas kuri al malbono,</span></p>
         <p class="verse_indent"><span class="versenr_indent">19</span> <span class="versetext_indent">Falsa atestanto, kiu elspiras mensogojn;<br>
               Kaj tiu, kiu semas malpacon inter fratoj.</span></p>
      </p>
      <p class="indent">
         <p class="verse_indent"><span class="versenr_indent">20</span> <span class="versetext_indent">Konservu, mia filo, la ordonon de via patro,<br>
               Kaj ne forĵetu la instruon de via patrino.</span></p>
         <p class="verse_indent"><span class="versenr_indent">21</span> <span class="versetext_indent">Ligu ilin por ĉiam al via koro,<br>
               Volvu ilin sur vian kolon.</span></p>
         <p class="verse_indent"><span class="versenr_indent">22</span> <span class="versetext_indent">Kiam vi iros, ili gvidos vin;<br>
               Kiam vi kuŝiĝos, ili vin gardos;<br>
               Kaj kiam vi vekiĝos, ili parolos kun vi.</span></p>
         <p class="verse_indent"><span class="versenr_indent">23</span> <span class="versetext_indent">Ĉar moralordono estas lumingo, kaj instruo estas lumo,<br>
               Kaj edifaj predikoj estas vojo de vivo,</span></p>
         <p class="verse_indent"><span class="versenr_indent">24</span> <span class="versetext_indent">Por gardi vin kontraŭ malbona virino,<br>
               Kontraŭ glata lango de fremdulino.</span></p>
         <p class="verse_indent"><span class="versenr_indent">25</span> <span class="versetext_indent">Ne deziregu en via koro ŝian belecon,<br>
               Kaj ne kaptiĝu per ŝiaj palpebroj.</span></p>
         <p class="verse_indent"><span class="versenr_indent">26</span> <span class="versetext_indent">Ĉar la kosto de publikulino estas nur unu pano;<br>
               Sed fremda edzino forkaptas la grandvaloran animon.</span></p>
         <p class="verse_indent"><span class="versenr_indent">27</span> <span class="versetext_indent">Ĉu iu povas teni fajron en sia sino tiel,<br>
               Ke liaj vestoj ne brulu?</span></p>
         <p class="verse_indent"><span class="versenr_indent">28</span> <span class="versetext_indent">Ĉu iu povas marŝi sur ardantaj karboj,<br>
               Ne bruligante siajn piedojn?</span></p>
         <p class="verse_indent"><span class="versenr_indent">29</span> <span class="versetext_indent">Tiel ankaŭ estas kun tiu, kiu venas al la edzino de sia<br>
               proksimulo;<br>
               Neniu, kiu ŝin ektuŝas, restas sen puno.</span></p>
         <p class="verse_indent"><span class="versenr_indent">30</span> <span class="versetext_indent">Oni ne faras grandan honton al ŝtelanto,<br>
               Se li ŝtelas por sin satigi, kiam li malsatas;</span></p>
         <p class="verse_indent"><span class="versenr_indent">31</span> <span class="versetext_indent">Kaj kiam oni lin kaptas, li pagas sepoble;<br>
               La tutan havon de sia domo li fordonas.</span></p>
         <p class="verse_indent"><span class="versenr_indent">32</span> <span class="versetext_indent">Sed kiu adultas kun virino, tiu estas sensaĝa;<br>
               Tiu, kiu faras tion, pereigas sian animon;</span></p>
         <p class="verse_indent"><span class="versenr_indent">33</span> <span class="versetext_indent">Batojn kaj malhonoron li ricevas,<br>
               Kaj lia honto ne elviŝiĝas;</span></p>
         <p class="verse_indent"><span class="versenr_indent">34</span> <span class="versetext_indent">Ĉar furiozas la ĵaluzo de la edzo;<br>
               Kaj li ne indulgas en la tempo de la venĝo.</span></p>
         <p class="verse_indent"><span class="versenr_indent">35</span> <span class="versetext_indent">Li rigardas nenian kompenson,<br>
               Kaj li ne akceptas, se vi volas eĉ multe donaci.</span></p>
      </p>
      <div class="dist_chapter"></div>
      <h3 class="chapternr">7</h3>
      <p class="indent">
         <p class="indent_first">Mia filo! konservu miajn vortojn,<br>
            Kaj gardu ĉe vi miajn moralordonojn.
         </p>
         <p class="verse_indent"><span class="versenr_indent">2</span> <span class="versetext_indent">Konservu miajn moralordonojn, kaj vivu;<br>
               Kaj mian instruon, kiel la pupilon de viaj okuloj.</span></p>
         <p class="verse_indent"><span class="versenr_indent">3</span> <span class="versetext_indent">Ligu ilin al viaj fingroj;<br>
               Skribu ilin sur la tabelo de via koro.</span></p>
         <p class="verse_indent"><span class="versenr_indent">4</span> <span class="versetext_indent">Diru al la saĝo: Vi estas mia fratino;<br>
               Kaj la prudenton nomu mia parencino;</span></p>
         <p class="verse_indent"><span class="versenr_indent">5</span> <span class="versetext_indent">Por ke vi estu gardata kontraŭ fremda edzino,<br>
               Kontraŭ fremdulino, kies paroloj estas glataj.</span></p>
         <p class="verse_indent"><span class="versenr_indent">6</span> <span class="versetext_indent">Ĉar mi rigardis tra fenestro de mia domo,<br>
               Tra mia krado;</span></p>
         <p class="verse_indent"><span class="versenr_indent">7</span> <span class="versetext_indent">Kaj mi vidis inter la naivuloj,<br>
               Mi rimarkis inter la nematuruloj junulon senprudentan,</span></p>
         <p class="verse_indent"><span class="versenr_indent">8</span> <span class="versetext_indent">Kiu pasis sur la placo preter ŝia angulo,<br>
               Kaj iris la vojon al ŝia domo,</span></p>
         <p class="verse_indent"><span class="versenr_indent">9</span> <span class="versetext_indent">En krepusko, en vespero de tago,<br>
               Kiam fariĝis nokto kaj mallumo.</span></p>
         <p class="verse_indent"><span class="versenr_indent">10</span> <span class="versetext_indent">Kaj jen renkonte al li iras virino<br>
               En ornamo de publikulino, ruzema je la koro.</span></p>
         <p class="verse_indent"><span class="versenr_indent">11</span> <span class="versetext_indent">Bruema kaj vagema;<br>
               Ŝiaj piedoj ne loĝas en ŝia domo.</span></p>
         <p class="verse_indent"><span class="versenr_indent">12</span> <span class="versetext_indent">Jen ŝi estas sur la strato, jen sur la placoj,<br>
               Kaj apud ĉiu angulo ŝi embuskas.</span></p>
         <p class="verse_indent"><span class="versenr_indent">13</span> <span class="versetext_indent">Kaj ŝi kaptis lin, kaj kisis lin<br>
               Kun senhonta vizaĝo, kaj diris al li:</span></p>
         <p class="verse_indent"><span class="versenr_indent">14</span> <span class="versetext_indent">Mi devis alporti dankan oferdonon;<br>
               Hodiaŭ mi plenumis mian solenan promeson.</span></p>
         <p class="verse_indent"><span class="versenr_indent">15</span> <span class="versetext_indent">Tial mi eliris al vi renkonte,<br>
               Por serĉi vian vizaĝon, kaj mi vin trovis.</span></p>
         <p class="verse_indent"><span class="versenr_indent">16</span> <span class="versetext_indent">Mi bele kovris mian liton<br>
               Per multkoloraj teksaĵoj el Egiptujo.</span></p>
         <p class="verse_indent"><span class="versenr_indent">17</span> <span class="versetext_indent">Mi parfumis mian kuŝejon<br>
               Per mirho, aloo, kaj cinamo.</span></p>
         <p class="verse_indent"><span class="versenr_indent">18</span> <span class="versetext_indent">Venu, ni ĝuu sufiĉe volupton ĝis la mateno,<br>
               Ni plezuriĝu per la amo.</span></p>
         <p class="verse_indent"><span class="versenr_indent">19</span> <span class="versetext_indent">Ĉar mia edzo ne estas hejme,<br>
               Li iris en malproksiman vojon;</span></p>
         <p class="verse_indent"><span class="versenr_indent">20</span> <span class="versetext_indent">La sakon kun mono li prenis kun si;<br>
               Li revenos hejmen je la plenluno.</span></p>
         <p class="verse_indent"><span class="versenr_indent">21</span> <span class="versetext_indent">Ŝi forlogis lin per sia multeparolado,<br>
               Per sia glata buŝo ŝi lin entiris.</span></p>
         <p class="verse_indent"><span class="versenr_indent">22</span> <span class="versetext_indent">Li tuj iras post ŝi,<br>
               Kiel bovo iras al la buĉo<br>
               Kaj kiel katenita malsaĝulo al la puno;</span></p>
         <p class="verse_indent"><span class="versenr_indent">23</span> <span class="versetext_indent">Ĝis sago fendas al li la hepaton;<br>
               Kiel birdo rapidas al la kaptilo,<br>
               Kaj ne scias, ke ĝi pereigas sian vivon.</span></p>
         <p class="verse_indent"><span class="versenr_indent">24</span> <span class="versetext_indent">Kaj nun, infanoj, aŭskultu min,<br>
               Atentu la vortojn de mia buŝo.</span></p>
         <p class="verse_indent"><span class="versenr_indent">25</span> <span class="versetext_indent">Via koro ne flankiĝu al ŝia vojo,<br>
               Ne eraru sur ŝia irejo;</span></p>
         <p class="verse_indent"><span class="versenr_indent">26</span> <span class="versetext_indent">Ĉar multajn ŝi vundis kaj faligis,<br>
               Kaj multegaj estas ŝiaj mortigitoj.</span></p>
         <p class="verse_indent"><span class="versenr_indent">27</span> <span class="versetext_indent">Ŝia domo estas vojoj al Ŝeol,<br>
               Kiuj kondukas malsupren al la ĉambroj de la morto.</span></p>
      </p>
      <div class="dist_chapter"></div>
      <h3 class="chapternr">8</h3>
      <p class="indent">
         <p class="indent_first">Ĉu ne vokas la saĝo?<br>
            Kaj ĉu la prudento ne aŭdigas sian voĉon?
         </p>
         <p class="verse_indent"><span class="versenr_indent">2</span> <span class="versetext_indent">Ĝi staras sur la pinto de altaĵoj,<br>
               Apud la vojo, ĉe la vojkruciĝoj.</span></p>
         <p class="verse_indent"><span class="versenr_indent">3</span> <span class="versetext_indent">Apud la pordegoj, ĉe la eniro en la urbon,<br>
               Ĉe la eniro tra la pordoj, ĝi kantas:</span></p>
         <p class="verse_indent"><span class="versenr_indent">4</span> <span class="versetext_indent">Al vi, ho viroj, mi vokas;<br>
               Kaj mia voĉo sin turnas al la homoj:</span></p>
         <p class="verse_indent"><span class="versenr_indent">5</span> <span class="versetext_indent">Komprenu, naivuloj, la prudenton,<br>
               Kaj sensprituloj prenu en la koron.</span></p>
         <p class="verse_indent"><span class="versenr_indent">6</span> <span class="versetext_indent">Aŭskultu, ĉar mi parolos gravaĵon,<br>
               Kaj ĝustaĵo eliros el mia buŝo.</span></p>
         <p class="verse_indent"><span class="versenr_indent">7</span> <span class="versetext_indent">Ĉar mia lango parolos veron,<br>
               Kaj malpiaĵon abomenas miaj lipoj.</span></p>
         <p class="verse_indent"><span class="versenr_indent">8</span> <span class="versetext_indent">Justaj estas ĉiuj paroloj de mia buŝo;<br>
               Ili ne enhavas falson kaj malicon.</span></p>
         <p class="verse_indent"><span class="versenr_indent">9</span> <span class="versetext_indent">Ĉiuj ili estas ĝustaj por tiu, kiu ilin komprenas,<br>
               Kaj justaj por tiuj, kiuj akiris scion.</span></p>
         <p class="verse_indent"><span class="versenr_indent">10</span> <span class="versetext_indent">Prenu mian instruon, kaj ne arĝenton;<br>
               Kaj la scion ŝatu pli, ol plej puran oron.</span></p>
         <p class="verse_indent"><span class="versenr_indent">11</span> <span class="versetext_indent">Ĉar saĝo estas pli bona ol multekostaj ŝtonoj;<br>
               Kaj nenio, kion oni povas deziri, povas esti egala al ĝi.</span></p>
         <p class="verse_indent"><span class="versenr_indent">12</span> <span class="versetext_indent">Mi, saĝo, loĝas kun la prudento,<br>
               Kaj mi trovas prudentajn konsilojn.</span></p>
         <p class="verse_indent"><span class="versenr_indent">13</span> <span class="versetext_indent">Timo antaŭ la Eternulo malamas malbonon,<br>
               Fieron, malhumilon, kaj malbonan vojon;<br>
               Malsinceran buŝon mi malamas.</span></p>
         <p class="verse_indent"><span class="versenr_indent">14</span> <span class="versetext_indent">De mi venas konsilo kaj bonaranĝo;<br>
               Mi estas prudento; al mi apartenas forto.</span></p>
         <p class="verse_indent"><span class="versenr_indent">15</span> <span class="versetext_indent">Per mi reĝas la reĝoj,<br>
               Kaj la estroj donas leĝojn de justeco.</span></p>
         <p class="verse_indent"><span class="versenr_indent">16</span> <span class="versetext_indent">Per mi regas la princoj<br>
               Kaj la potenculoj kaj ĉiuj juĝantoj sur la tero.</span></p>
         <p class="verse_indent"><span class="versenr_indent">17</span> <span class="versetext_indent">Mi amas miajn amantojn;<br>
               Kaj miaj serĉantoj min trovos.</span></p>
         <p class="verse_indent"><span class="versenr_indent">18</span> <span class="versetext_indent">Riĉo kaj gloro estas ĉe mi,<br>
               Daŭra havo kaj justo.</span></p>
         <p class="verse_indent"><span class="versenr_indent">19</span> <span class="versetext_indent">Mia frukto estas pli bona ol oro kaj ol plej pura oro;<br>
               Kaj la rikolto de mi estas pli bona ol elektita arĝento.</span></p>
         <p class="verse_indent"><span class="versenr_indent">20</span> <span class="versetext_indent">Laŭ la vojo de vero mi iras,<br>
               Laŭ la vojstreko de la justo;</span></p>
         <p class="verse_indent"><span class="versenr_indent">21</span> <span class="versetext_indent">Por heredigi al miaj amantoj esencan bonon,<br>
               Kaj plenigi iliajn trezorejojn.</span></p>
         <p class="verse_indent"><span class="versenr_indent">22</span> <span class="versetext_indent">La Eternulo min formis en la komenco de Sia vojo,<br>
               Antaŭ Siaj kreitaĵoj, tre antikve.</span></p>
         <p class="verse_indent"><span class="versenr_indent">23</span> <span class="versetext_indent">Antaŭ eterno mi estis firme fondita, en la komenco,<br>
               Antaŭ la kreo de la tero.</span></p>
         <p class="verse_indent"><span class="versenr_indent">24</span> <span class="versetext_indent">Kiam ankoraŭ ne ekzistis la abismoj, mi estis jam naskita,<br>
               Kiam ankoraŭ ne ekzistis fontoj, ŝprucigantaj akvon.</span></p>
         <p class="verse_indent"><span class="versenr_indent">25</span> <span class="versetext_indent">Antaŭ ol la montoj estis starigitaj,<br>
               Antaŭ la altaĵoj mi estis kreita;</span></p>
         <p class="verse_indent"><span class="versenr_indent">26</span> <span class="versetext_indent">Kiam la tero ankoraŭ ne estis farita, nek la kampoj,<br>
               Nek la komencaj polveroj de la mondo.</span></p>
         <p class="verse_indent"><span class="versenr_indent">27</span> <span class="versetext_indent">Dum Li firmigis la ĉielojn, mi jam estis tie;<br>
               Dum Li desegnis limojn sur la supraĵo de la abismo,</span></p>
         <p class="verse_indent"><span class="versenr_indent">28</span> <span class="versetext_indent">Dum Li fortikigis la nubojn supre,<br>
               Dum Li firmigis la fontojn de la abismo,</span></p>
         <p class="verse_indent"><span class="versenr_indent">29</span> <span class="versetext_indent">Dum Li donis Sian leĝon al la maro,<br>
               Por ke la akvoj ne transpaŝu siajn bordojn,<br>
               Kaj dum Li difinis la fundamentojn de la tero:</span></p>
         <p class="verse_indent"><span class="versenr_indent">30</span> <span class="versetext_indent">Tiam mi estis ĉe Li kiel konstruanto;<br>
               Mi estis la ĝojo de ĉiuj tagoj,<br>
               Ludante antaŭ Li ĉiutempe.</span></p>
         <p class="verse_indent"><span class="versenr_indent">31</span> <span class="versetext_indent">Mi ludas sur Lia mondo-tero;<br>
               Kaj mia ĝojo estas inter la homidoj.</span></p>
         <p class="verse_indent"><span class="versenr_indent">32</span> <span class="versetext_indent">Kaj nun, infanoj, aŭskultu min;<br>
               Kaj feliĉaj estos tiuj, kiuj iras laŭ miaj vojoj.</span></p>
         <p class="verse_indent"><span class="versenr_indent">33</span> <span class="versetext_indent">Aŭskultu instruon kaj saĝiĝu,<br>
               Kaj ne forĵetu ĝin.</span></p>
         <p class="verse_indent"><span class="versenr_indent">34</span> <span class="versetext_indent">Feliĉa estas la homo, kiu min aŭskultas,<br>
               Kiu maldormas ĉiutage ĉe miaj pordoj,<br>
               Kiu staras garde ĉe la fostoj de miaj pordegoj.</span></p>
         <p class="verse_indent"><span class="versenr_indent">35</span> <span class="versetext_indent">Ĉar kiu min trovis, tiu trovis vivon,<br>
               Kaj akiros favoron de la Eternulo.</span></p>
         <p class="verse_indent"><span class="versenr_indent">36</span> <span class="versetext_indent">Sed kiu maltrafas min, tiu difektas sian animon;<br>
               Ĉiuj, kiuj min malamas, amas la morton.</span></p>
      </p>
      <div class="dist_chapter"></div>
      <h3 class="chapternr">9</h3>
      <p class="indent">
         <p class="indent_first">La saĝo konstruis sian domon,<br>
            Ĉarpentis ĝiajn sep kolonojn.
         </p>
         <p class="verse_indent"><span class="versenr_indent">2</span> <span class="versetext_indent">Ĝi buĉis sian bruton, verŝis sian vinon,<br>
               Kaj pretigis sian tablon.</span></p>
         <p class="verse_indent"><span class="versenr_indent">3</span> <span class="versetext_indent">Ĝi sendis siajn servantinojn,<br>
               Por anonci sur la pintoj de la altaĵoj de la urbo:</span></p>
         <p class="verse_indent"><span class="versenr_indent">4</span> <span class="versetext_indent">Kiu estas naiva, tiu sin turnu ĉi tien!<br>
               Al la senspritulo ĝi diris:</span></p>
         <p class="verse_indent"><span class="versenr_indent">5</span> <span class="versetext_indent">Venu, manĝu de mia pano,<br>
               Kaj trinku el la vino, kiun mi enverŝis.</span></p>
         <p class="verse_indent"><span class="versenr_indent">6</span> <span class="versetext_indent">Forlasu la malsaĝaĵon, kaj vivu;<br>
               Kaj iru laŭ la vojo de la prudento.</span></p>
      </p>
      <p class="indent">
         <p class="verse_indent"><span class="versenr_indent">7</span> <span class="versetext_indent">Kiu instruas blasfemanton, tiu prenas sur sin malhonoron;<br>
               Kaj kiu penas ĝustigi malpiulon, tiu estas mokata.</span></p>
         <p class="verse_indent"><span class="versenr_indent">8</span> <span class="versetext_indent">Ne penu ĝustigi blasfemanton, ke li vin ne malamu:<br>
               Penu ĝustigi saĝulon, kaj li vin amos.</span></p>
         <p class="verse_indent"><span class="versenr_indent">9</span> <span class="versetext_indent">Donu al saĝulo, kaj li ankoraŭ pli saĝiĝos;<br>
               Instruu justulon, kaj li lernos pli.</span></p>
         <p class="verse_indent"><span class="versenr_indent">10</span> <span class="versetext_indent">La komenco de la saĝo estas timo antaŭ la Eternulo;<br>
               Kaj ekkono pri la Sanktulo estas prudento.</span></p>
         <p class="verse_indent"><span class="versenr_indent">11</span> <span class="versetext_indent">Ĉar per mi plimultiĝos viaj tagoj,<br>
               Kaj aldoniĝos al vi jaroj da vivo.</span></p>
         <p class="verse_indent"><span class="versenr_indent">12</span> <span class="versetext_indent">Se vi saĝiĝis, vi saĝiĝis por vi;<br>
               Kaj se vi blasfemas, vi sola suferos.</span></p>
      </p>
      <p class="indent">
         <p class="verse_indent"><span class="versenr_indent">13</span> <span class="versetext_indent">Virino malsaĝa, bruema,<br>
               Sensprita, kaj nenion scianta,</span></p>
         <p class="verse_indent"><span class="versenr_indent">14</span> <span class="versetext_indent">Sidas ĉe la pordo de sia domo,<br>
               Sur seĝo sur altaĵo de la urbo,</span></p>
         <p class="verse_indent"><span class="versenr_indent">15</span> <span class="versetext_indent">Por voki la pasantojn,<br>
               Kiuj iras sian ĝustan vojon:</span></p>
         <p class="verse_indent"><span class="versenr_indent">16</span> <span class="versetext_indent">Kiu estas naiva, tiu sin turnu ĉi tien!<br>
               Kaj al la senspritulo ŝi diris:</span></p>
         <p class="verse_indent"><span class="versenr_indent">17</span> <span class="versetext_indent">Akvoj ŝtelitaj estas dolĉaj,<br>
               Kaj pano kaŝita estas agrabla.</span></p>
         <p class="verse_indent"><span class="versenr_indent">18</span> <span class="versetext_indent">Kaj li ne scias, ke tie estas mortintoj<br>
               Kaj ke ŝiaj invititoj estas en la profundoj de Ŝeol.</span></p>
      </p>
      <div class="dist_chapter"></div>
      <h3 class="chapternr">10</h3>
      <p class="indent">
         <p class="indent_first">Sentencoj de Salomono.</p>
      </p>
      <p class="indent">
         <p class="verse_indent_first">Saĝa filo estas ĝojo por sia patro,<br>
            Kaj filo malsaĝa estas malĝojo por sia patrino.
         </p>
         <p class="verse_indent"><span class="versenr_indent">2</span> <span class="versetext_indent">Maljustaj trezoroj ne donas utilon;<br>
               Sed bonfaremo savas de morto.</span></p>
         <p class="verse_indent"><span class="versenr_indent">3</span> <span class="versetext_indent">La Eternulo ne malsatigos animon de piulo;<br>
               Sed la avidon de malpiulo Li forpuŝas.</span></p>
         <p class="verse_indent"><span class="versenr_indent">4</span> <span class="versetext_indent">Maldiligenta mano malriĉigas;<br>
               Sed mano de diligentuloj riĉigas.</span></p>
         <p class="verse_indent"><span class="versenr_indent">5</span> <span class="versetext_indent">Kiu kolektas dum la somero, tiu estas filo saĝa;<br>
               Sed kiu dormas en la tempo de rikolto, tiu estas filo<br>
               hontinda.</span></p>
         <p class="verse_indent"><span class="versenr_indent">6</span> <span class="versetext_indent">Beno estas sur la kapo de piulo;<br>
               Sed la buŝo de malpiulo kaŝas krimon.</span></p>
         <p class="verse_indent"><span class="versenr_indent">7</span> <span class="versetext_indent">La memoro de piulo estas benata;<br>
               Sed la nomo de malpiuloj forputros.</span></p>
         <p class="verse_indent"><span class="versenr_indent">8</span> <span class="versetext_indent">Kiu havas saĝan koron, tiu akceptos moralordonojn;<br>
               Sed kiu havas malsaĝan buŝon, tiu renversiĝos.</span></p>
         <p class="verse_indent"><span class="versenr_indent">9</span> <span class="versetext_indent">Kiu iras en senkulpeco, tiu iras sendanĝere;<br>
               Sed kiu kurbigas siajn vojojn, tiu estos punita.</span></p>
         <p class="verse_indent"><span class="versenr_indent">10</span> <span class="versetext_indent">Kiu grimacas per la okulo, tiu kaŭzas suferon;<br>
               Kaj kiu havas malsaĝan buŝon, tiu renversiĝos.</span></p>
         <p class="verse_indent"><span class="versenr_indent">11</span> <span class="versetext_indent">La buŝo de piulo estas fonto de vivo;<br>
               Sed la buŝo de malpiulo kaŝas krimon.</span></p>
         <p class="verse_indent"><span class="versenr_indent">12</span> <span class="versetext_indent">Malamo kaŭzas malpacon;<br>
               Sed amo kovras ĉiujn pekojn.</span></p>
         <p class="verse_indent"><span class="versenr_indent">13</span> <span class="versetext_indent">Sur la lipoj de prudentulo troviĝas saĝo;<br>
               Sed vergo apartenas al la dorso de sensaĝulo.</span></p>
         <p class="verse_indent"><span class="versenr_indent">14</span> <span class="versetext_indent">Saĝuloj konservas la scion;<br>
               Sed la buŝo de malsaĝulo estas proksima al la pereo.</span></p>
         <p class="verse_indent"><span class="versenr_indent">15</span> <span class="versetext_indent">La havo de riĉulo estas lia fortika urbo;<br>
               Sed pereo por la malriĉuloj estas ilia malriĉo.</span></p>
         <p class="verse_indent"><span class="versenr_indent">16</span> <span class="versetext_indent">La laborpago de piulo estas por la vivo;<br>
               La enspezoj de malpiulo estas por peko.</span></p>
         <p class="verse_indent"><span class="versenr_indent">17</span> <span class="versetext_indent">Kiu konservas la instruon, tiu iras al vivo;<br>
               Sed kiu forĵetas atentigon, tiu restas en eraro.</span></p>
         <p class="verse_indent"><span class="versenr_indent">18</span> <span class="versetext_indent">Kiu kaŝas malamon, tiu havas falseman buŝon;<br>
               Kaj kiu elirigas kalumnion, tiu estas malsaĝulo.</span></p>
         <p class="verse_indent"><span class="versenr_indent">19</span> <span class="versetext_indent">Ĉe multo da vortoj ne evitebla estas peko;<br>
               Sed kiu retenas siajn lipojn, tiu estas saĝa.</span></p>
         <p class="verse_indent"><span class="versenr_indent">20</span> <span class="versetext_indent">La lango de piulo estas plej bonspeca arĝento;<br>
               La koro de malpiuloj estas kiel nenio.</span></p>
         <p class="verse_indent"><span class="versenr_indent">21</span> <span class="versetext_indent">La lipoj de piulo gvidas multajn;<br>
               Sed malsaĝuloj mortas pro manko de saĝo.</span></p>
         <p class="verse_indent"><span class="versenr_indent">22</span> <span class="versetext_indent">La beno de la Eternulo riĉigas,<br>
               Kaj malĝojon Li ne aldonas al ĝi.</span></p>
         <p class="verse_indent"><span class="versenr_indent">23</span> <span class="versetext_indent">Por malsaĝulo estas ĝojo fari malbonon;<br>
               Kaj saĝo, por saĝulo.</span></p>
         <p class="verse_indent"><span class="versenr_indent">24</span> <span class="versetext_indent">Kio timigas malpiulon, tio trafos lin;<br>
               Kaj kion deziras piuloj, tio estos donita al ili.</span></p>
         <p class="verse_indent"><span class="versenr_indent">25</span> <span class="versetext_indent">Kiel pasanta ventego, tiel malpiulo rapide malaperas;<br>
               Sed piulo havas eternan fundamenton.</span></p>
         <p class="verse_indent"><span class="versenr_indent">26</span> <span class="versetext_indent">Kiel la vinagro por la dentoj kaj la fumo por la okuloj,<br>
               Tiel la maldiligentulo estas por tiuj, kiuj lin sendis.</span></p>
         <p class="verse_indent"><span class="versenr_indent">27</span> <span class="versetext_indent">La timo antaŭ la Eternulo multigas la tagojn;<br>
               Sed la jaroj de malpiuloj estos mallongigitaj.</span></p>
         <p class="verse_indent"><span class="versenr_indent">28</span> <span class="versetext_indent">La atendo de piuloj fariĝos ĝojo;<br>
               Sed la espero de malpiuloj pereos.</span></p>
         <p class="verse_indent"><span class="versenr_indent">29</span> <span class="versetext_indent">La vojo de la Eternulo estas defendo por la senpekulo,<br>
               Sed pereo por la malbonfarantoj.</span></p>
         <p class="verse_indent"><span class="versenr_indent">30</span> <span class="versetext_indent">Piulo neniam falpuŝiĝos;<br>
               Sed la malpiuloj ne restos sur la tero.</span></p>
         <p class="verse_indent"><span class="versenr_indent">31</span> <span class="versetext_indent">La buŝo de piulo eligas saĝon;<br>
               Sed lango falsema estos ekstermita.</span></p>
         <p class="verse_indent"><span class="versenr_indent">32</span> <span class="versetext_indent">La lipoj de piulo anoncas favoraĵon,<br>
               Kaj la buŝo de malpiuloj malicaĵon.</span></p>
      </p>
      <div class="dist_chapter"></div>
      <h3 class="chapternr">11</h3>
      <p class="indent">
         <p class="indent_first">Malvera pesilo estas abomenaĵo por la Eternulo;<br>
            Sed plena pezo plaĉas al Li.
         </p>
         <p class="verse_indent"><span class="versenr_indent">2</span> <span class="versetext_indent">Se venis malhumileco, venos ankaŭ honto;<br>
               Sed ĉe la humiluloj estas saĝo.</span></p>
         <p class="verse_indent"><span class="versenr_indent">3</span> <span class="versetext_indent">La senkulpeco de la piuloj gvidos ilin;<br>
               Sed la falsemo pereigos la maliculojn.</span></p>
         <p class="verse_indent"><span class="versenr_indent">4</span> <span class="versetext_indent">Ne helpos riĉo en la tago de kolero;<br>
               Sed bonfaremo savas de morto.</span></p>
         <p class="verse_indent"><span class="versenr_indent">5</span> <span class="versetext_indent">La justeco de piulo ebenigas lian vojon;<br>
               Sed malpiulo falos per sia malpieco.</span></p>
         <p class="verse_indent"><span class="versenr_indent">6</span> <span class="versetext_indent">La justeco de piuloj savos ilin;<br>
               Sed la pasio de maliculoj ilin kaptos.</span></p>
         <p class="verse_indent"><span class="versenr_indent">7</span> <span class="versetext_indent">Kiam mortas homo pia, ne pereas lia espero;<br>
               Sed la atendo de la pekuloj pereas.</span></p>
         <p class="verse_indent"><span class="versenr_indent">8</span> <span class="versetext_indent">Piulo estas savata kontraŭ mizero,<br>
               Kaj malpiulo venas sur lian lokon.</span></p>
         <p class="verse_indent"><span class="versenr_indent">9</span> <span class="versetext_indent">Per la buŝo de hipokritulo difektiĝas lia proksimulo;<br>
               Sed per kompreno piuloj saviĝas.</span></p>
         <p class="verse_indent"><span class="versenr_indent">10</span> <span class="versetext_indent">Kiam al la piuloj estas bone, la urbo ĝojas;<br>
               Kaj kiam pereas malpiuloj, ĝi estas gaja.</span></p>
         <p class="verse_indent"><span class="versenr_indent">11</span> <span class="versetext_indent">Per la beno de piuloj urbo altiĝas;<br>
               Kaj per la buŝo de malpiuloj ĝi ruiniĝas.</span></p>
         <p class="verse_indent"><span class="versenr_indent">12</span> <span class="versetext_indent">Kiu mokas sian proksimulon, tiu estas malsaĝulo;<br>
               Sed homo prudenta silentas.</span></p>
         <p class="verse_indent"><span class="versenr_indent">13</span> <span class="versetext_indent">Kiu iras kun kalumnioj, tiu elperfidas sekreton;<br>
               Sed kiu havas fidelan spiriton, tiu konservas aferon.</span></p>
         <p class="verse_indent"><span class="versenr_indent">14</span> <span class="versetext_indent">Ĉe manko de prikonsiliĝo popolo pereas;<br>
               Sed ĉe multe da konsilantoj estas bonstato.</span></p>
         <p class="verse_indent"><span class="versenr_indent">15</span> <span class="versetext_indent">Malbonon faras al si tiu, kiu garantias por fremdulo;<br>
               Sed kiu malamas donadon de mano, tiu estas ekster danĝero.</span></p>
         <p class="verse_indent"><span class="versenr_indent">16</span> <span class="versetext_indent">Aminda virino akiras honoron,<br>
               Kaj potenculoj akiras riĉon.</span></p>
         <p class="verse_indent"><span class="versenr_indent">17</span> <span class="versetext_indent">Bonkora homo donos bonon al sia animo,<br>
               Kaj kruelulo detruas sian karnon.</span></p>
         <p class="verse_indent"><span class="versenr_indent">18</span> <span class="versetext_indent">Malvirtulo akiras profiton malveran,<br>
               Kaj la semanto de virto veran rekompencon.</span></p>
         <p class="verse_indent"><span class="versenr_indent">19</span> <span class="versetext_indent">Bonfarado kondukas al vivo;<br>
               Kaj kiu celas malbonon, tiu iras al sia morto.</span></p>
         <p class="verse_indent"><span class="versenr_indent">20</span> <span class="versetext_indent">Abomenaĵo por la Eternulo estas la malickoruloj;<br>
               Sed plaĉas al Li tiuj, kiuj iras vojon pian.</span></p>
         <p class="verse_indent"><span class="versenr_indent">21</span> <span class="versetext_indent">Oni povas esti certa, ke malvirtulo ne restos senpuna;<br>
               Sed la idaro de virtuloj estos savita.</span></p>
         <p class="verse_indent"><span class="versenr_indent">22</span> <span class="versetext_indent">Kiel ora ringo sur la nazo de porko,<br>
               Tiel estas virino bela, sed malbonkonduta.</span></p>
         <p class="verse_indent"><span class="versenr_indent">23</span> <span class="versetext_indent">La deziro de virtuloj estas nur bono;<br>
               Sed malvirtuloj povas esperi nur koleron.</span></p>
         <p class="verse_indent"><span class="versenr_indent">24</span> <span class="versetext_indent">Unu disdonas, kaj riĉiĝas ĉiam pli;<br>
               Alia tro avaras, kaj tamen nur malriĉiĝas.</span></p>
         <p class="verse_indent"><span class="versenr_indent">25</span> <span class="versetext_indent">Animo benanta ĝuos bonstaton;<br>
               Kaj kiu trinkigas, tiu mem havos sufiĉe por trinki.</span></p>
         <p class="verse_indent"><span class="versenr_indent">26</span> <span class="versetext_indent">Kiu retenas grenon, tiun malbenas la popolo;<br>
               Sed beno venas sur la kapon de tiu, kiu disdonas.</span></p>
         <p class="verse_indent"><span class="versenr_indent">27</span> <span class="versetext_indent">Kiu celas bonon, tiu atingos plaĉon;<br>
               Sed kiu serĉas malbonon, tiun ĝi trafos.</span></p>
         <p class="verse_indent"><span class="versenr_indent">28</span> <span class="versetext_indent">Kiu fidas sian riĉecon, tiu falos;<br>
               Sed virtuloj floros kiel juna folio.</span></p>
         <p class="verse_indent"><span class="versenr_indent">29</span> <span class="versetext_indent">Kiu detruas sian domon, tiu heredos venton;<br>
               Kaj malsaĝulo estas sklavo de saĝulo.</span></p>
         <p class="verse_indent"><span class="versenr_indent">30</span> <span class="versetext_indent">La frukto de virtulo estas arbo de vivo;<br>
               Kaj akiranto de animoj estas saĝulo.</span></p>
         <p class="verse_indent"><span class="versenr_indent">31</span> <span class="versetext_indent">Se virtulo ricevas redonon sur la tero,<br>
               Tiom pli malvirtulo kaj pekulo!</span></p>
      </p>
      <div class="dist_chapter"></div>
      <h3 class="chapternr">12</h3>
      <p class="indent">
         <p class="indent_first">Kiu amas instruon, tiu amas scion;<br>
            Sed kiu malamas atentigon, tiu estas malsaĝulo.
         </p>
         <p class="verse_indent"><span class="versenr_indent">2</span> <span class="versetext_indent">Bonulo akiras favoron de la Eternulo;<br>
               Sed homo malica estos kondamnita.</span></p>
         <p class="verse_indent"><span class="versenr_indent">3</span> <span class="versetext_indent">Ne fortikiĝos homo per malvirto;<br>
               Sed la radiko de virtuloj ne ŝanceliĝos.</span></p>
         <p class="verse_indent"><span class="versenr_indent">4</span> <span class="versetext_indent">Brava virino estas krono por sia edzo;<br>
               Sed senhonora estas kiel puso en liaj ostoj.</span></p>
         <p class="verse_indent"><span class="versenr_indent">5</span> <span class="versetext_indent">La pensoj de virtuloj estas justeco;<br>
               La meditado de malvirtuloj estas malico.</span></p>
         <p class="verse_indent"><span class="versenr_indent">6</span> <span class="versetext_indent">La paroloj de malvirtuloj estas insido pri sango;<br>
               Sed la buŝo de virtuloj ilin savas.</span></p>
         <p class="verse_indent"><span class="versenr_indent">7</span> <span class="versetext_indent">La malvirtuloj renversiĝos kaj malaperos;<br>
               Sed la domo de virtuloj staros forte.</span></p>
         <p class="verse_indent"><span class="versenr_indent">8</span> <span class="versetext_indent">Oni laŭdas homon laŭ lia saĝo;<br>
               Sed perversulo estos hontigita.</span></p>
         <p class="verse_indent"><span class="versenr_indent">9</span> <span class="versetext_indent">Pli bona estas homo negrava, sed laboranta por si,<br>
               Ol homo, kiu serĉas honoron, sed al kiu mankas pano.</span></p>
         <p class="verse_indent"><span class="versenr_indent">10</span> <span class="versetext_indent">Virtulo kompatas la vivon de sia bruto;<br>
               Sed la koro de malvirtuloj estas kruela.</span></p>
         <p class="verse_indent"><span class="versenr_indent">11</span> <span class="versetext_indent">Kiu prilaboras sian teron, tiu havos sate da pano;<br>
               Sed kiu serĉas vantaĵojn, tiu estas malsaĝulo.</span></p>
         <p class="verse_indent"><span class="versenr_indent">12</span> <span class="versetext_indent">Malvirtulo serĉas subtenon de malnobluloj;<br>
               Sed la radiko de virtuloj donas forton.</span></p>
         <p class="verse_indent"><span class="versenr_indent">13</span> <span class="versetext_indent">Per siaj pekaj vortoj kaptiĝas malbonulo;<br>
               Sed virtulo eliras el mizero.</span></p>
         <p class="verse_indent"><span class="versenr_indent">14</span> <span class="versetext_indent">Per la fruktoj de sia buŝo homo bone satiĝas;<br>
               Kaj laŭ la merito de siaj manoj homo ricevas redonon.</span></p>
         <p class="verse_indent"><span class="versenr_indent">15</span> <span class="versetext_indent">La vojo de malsaĝulo estas ĝusta en liaj okuloj;<br>
               Sed saĝulo aŭskultas konsilon.</span></p>
         <p class="verse_indent"><span class="versenr_indent">16</span> <span class="versetext_indent">Malsaĝulo tuj montras sian koleron;<br>
               Sed saĝulo ignoras ofendon.</span></p>
         <p class="verse_indent"><span class="versenr_indent">17</span> <span class="versetext_indent">Kiu estas verama, tiu eldiras tion, kio estas ĝusta,<br>
               Sed falsama atestulo trompon.</span></p>
         <p class="verse_indent"><span class="versenr_indent">18</span> <span class="versetext_indent">Ofte nepripensita parolo vundas kiel glavo;<br>
               Sed la lango de saĝuloj sanigas.</span></p>
         <p class="verse_indent"><span class="versenr_indent">19</span> <span class="versetext_indent">Parolo vera restas fortike por ĉiam;<br>
               Sed parolo malvera nur por momento.</span></p>
         <p class="verse_indent"><span class="versenr_indent">20</span> <span class="versetext_indent">Malico estas en la koro de malbonintenculoj;<br>
               Sed ĉe la pacigantoj estas ĝojo.</span></p>
         <p class="verse_indent"><span class="versenr_indent">21</span> <span class="versetext_indent">Nenio malbona trafos virtulon;<br>
               Sed la malvirtuloj havas plene da malbono.</span></p>
         <p class="verse_indent"><span class="versenr_indent">22</span> <span class="versetext_indent">Abomenaĵo por la Eternulo estas buŝo mensogema;<br>
               Sed kiuj agas laŭ vero, tiuj plaĉas al Li.</span></p>
         <p class="verse_indent"><span class="versenr_indent">23</span> <span class="versetext_indent">Saĝa homo kaŝas scion;<br>
               Sed la koro de malsaĝuloj elkrias malsaĝecon.</span></p>
         <p class="verse_indent"><span class="versenr_indent">24</span> <span class="versetext_indent">La mano de diligentuloj regos;<br>
               Sed mano maldiligenta pagos tributon.</span></p>
         <p class="verse_indent"><span class="versenr_indent">25</span> <span class="versetext_indent">Zorgo en la koro de homo ĝin premas;<br>
               Sed amika vorto ĝin ĝojigas.</span></p>
         <p class="verse_indent"><span class="versenr_indent">26</span> <span class="versetext_indent">Al la virtulo estas pli bone, ol al lia proksimulo;<br>
               Sed la vojo de malvirtuloj ilin erarigas.</span></p>
         <p class="verse_indent"><span class="versenr_indent">27</span> <span class="versetext_indent">Maldiligenteco ne pretigos al si manĝon;<br>
               Sed homo diligenta havas riĉecon.</span></p>
         <p class="verse_indent"><span class="versenr_indent">28</span> <span class="versetext_indent">Sur la vojo de virto estas vivo,<br>
               Kaj ĝi estos ebenigita kontraŭ morto.</span></p>
      </p>
      <div class="dist_chapter"></div>
      <h3 class="chapternr">13</h3>
      <p class="indent">
         <p class="indent_first">Saĝa filo lernas de la patro;<br>
            Sed mokanto ne aŭskultas moralinstruon.
         </p>
         <p class="verse_indent"><span class="versenr_indent">2</span> <span class="versetext_indent">La frukto de la buŝo donas al homo bonan manĝon;<br>
               Sed la deziro de krimuloj estas perforto.</span></p>
         <p class="verse_indent"><span class="versenr_indent">3</span> <span class="versetext_indent">Kiu gardas sian buŝon, tiu gardas sian animon;<br>
               Kiu tro malfermas sian buŝon, tiu pereas.</span></p>
         <p class="verse_indent"><span class="versenr_indent">4</span> <span class="versetext_indent">La animo de maldiligentulo deziras, kaj ne ricevas;<br>
               Sed la animo de diligentuloj satiĝas.</span></p>
         <p class="verse_indent"><span class="versenr_indent">5</span> <span class="versetext_indent">Vorton malveran virtulo malamas;<br>
               Sed malvirtulo agas abomene kaj venas al honto.</span></p>
         <p class="verse_indent"><span class="versenr_indent">6</span> <span class="versetext_indent">La virto gardas tiun, kiu iras ĝustan vojon;<br>
               Sed la malvirto pereigas pekulon.</span></p>
         <p class="verse_indent"><span class="versenr_indent">7</span> <span class="versetext_indent">Unu ŝajnigas sin riĉa, havante nenion;<br>
               Alia ŝajnigas sin malriĉa, havante grandan riĉecon.</span></p>
         <p class="verse_indent"><span class="versenr_indent">8</span> <span class="versetext_indent">Per sia riĉeco homo savas sian animon;<br>
               Sed malriĉulo ne aŭskultas atentigon.</span></p>
         <p class="verse_indent"><span class="versenr_indent">9</span> <span class="versetext_indent">La lumo de virtuloj brilegas;<br>
               Sed la lumilo de malvirtuloj estingiĝos.</span></p>
         <p class="verse_indent"><span class="versenr_indent">10</span> <span class="versetext_indent">Nur de malhumileco venas malpaco;<br>
               Sed la akceptantaj konsilojn havas saĝon.</span></p>
         <p class="verse_indent"><span class="versenr_indent">11</span> <span class="versetext_indent">Riĉeco rapide akirita malgrandiĝas;<br>
               Sed kion oni kolektas per laboro, tio multiĝas.</span></p>
         <p class="verse_indent"><span class="versenr_indent">12</span> <span class="versetext_indent">Espero prokrastata dolorigas la koron;<br>
               Sed plenumita deziro estas arbo de vivo.</span></p>
         <p class="verse_indent"><span class="versenr_indent">13</span> <span class="versetext_indent">Kiu malŝatas diron, tiu malutilas al si mem;<br>
               Sed respektanta ordonon estos rekompencita.</span></p>
         <p class="verse_indent"><span class="versenr_indent">14</span> <span class="versetext_indent">Instruo de saĝulo estas fonto de vivo,<br>
               Por evitigi la retojn de la morto.</span></p>
         <p class="verse_indent"><span class="versenr_indent">15</span> <span class="versetext_indent">Bona prudento plaĉigas;<br>
               Sed la vojo de perfiduloj estas malglata.</span></p>
         <p class="verse_indent"><span class="versenr_indent">16</span> <span class="versetext_indent">Ĉiu prudentulo agas konscie;<br>
               Sed malsaĝulo elmontras malsaĝecon.</span></p>
         <p class="verse_indent"><span class="versenr_indent">17</span> <span class="versetext_indent">Malbona sendito falas en malfeliĉon;<br>
               Sed sendito fidela sanigas.</span></p>
         <p class="verse_indent"><span class="versenr_indent">18</span> <span class="versetext_indent">Malriĉa kaj hontigata estos tiu, kiu forpuŝas instruon;<br>
               Sed kiu observas instruon, tiu estos estimata.</span></p>
         <p class="verse_indent"><span class="versenr_indent">19</span> <span class="versetext_indent">Deziro plenumita estas agrabla por la animo;<br>
               Sed malagrable por la malsaĝuloj estas deturni sin de<br>
               malbono.</span></p>
         <p class="verse_indent"><span class="versenr_indent">20</span> <span class="versetext_indent">Kiu iras kun saĝuloj, tiu estos saĝa;<br>
               Sed kamarado de malsaĝuloj suferos doloron.</span></p>
         <p class="verse_indent"><span class="versenr_indent">21</span> <span class="versetext_indent">Pekulojn persekutas malbono;<br>
               Sed virtulojn rekompencas bono.</span></p>
         <p class="verse_indent"><span class="versenr_indent">22</span> <span class="versetext_indent">Bonulo heredigas la nepojn;<br>
               Kaj por virtulo konserviĝas la havo de pekulo.</span></p>
         <p class="verse_indent"><span class="versenr_indent">23</span> <span class="versetext_indent">Multe da manĝaĵo estas sur la kampo de malriĉuloj;<br>
               Sed multaj pereas pro manko de justeco.</span></p>
         <p class="verse_indent"><span class="versenr_indent">24</span> <span class="versetext_indent">Kiu ŝparas sian vergon, tiu malamas sian filon;<br>
               Sed kiu lin amas, tiu baldaŭ lin punas.</span></p>
         <p class="verse_indent"><span class="versenr_indent">25</span> <span class="versetext_indent">Virtulo manĝas, por satigi sian animon;<br>
               Sed la ventro de malvirtuloj havas mankon.</span></p>
      </p>
      <div class="dist_chapter"></div>
      <h3 class="chapternr">14</h3>
      <p class="indent">
         <p class="indent_first">Saĝa virino konstruas sian domon;<br>
            Sed malsaĝa detruas ĝin per siaj manoj.
         </p>
         <p class="verse_indent"><span class="versenr_indent">2</span> <span class="versetext_indent">Kiu iras la ĝustan vojon, tiu timas la Eternulon;<br>
               Sed kiu iras vojon malĝustan, tiu Lin malestimas.</span></p>
         <p class="verse_indent"><span class="versenr_indent">3</span> <span class="versetext_indent">En la buŝo de malsaĝulo estas vergo por lia malhumileco;<br>
               Sed la buŝo de saĝuloj ilin gardas.</span></p>
         <p class="verse_indent"><span class="versenr_indent">4</span> <span class="versetext_indent">Se ne ekzistas bovoj, la grenejoj estas malplenaj;<br>
               Sed multe da profito estas de la forto de bovoj.</span></p>
         <p class="verse_indent"><span class="versenr_indent">5</span> <span class="versetext_indent">Verama atestanto ne mensogas;<br>
               Sed atestanto falsama elspiras mensogojn.</span></p>
         <p class="verse_indent"><span class="versenr_indent">6</span> <span class="versetext_indent">Mokanto serĉas saĝecon kaj ĝin ne trovas;<br>
               Sed por saĝulo la sciado estas facila.</span></p>
         <p class="verse_indent"><span class="versenr_indent">7</span> <span class="versetext_indent">Foriru de homo malsaĝa;<br>
               Ĉar vi ne aŭdos parolon de saĝo.</span></p>
         <p class="verse_indent"><span class="versenr_indent">8</span> <span class="versetext_indent">La saĝeco de saĝulo estas komprenado de sia vojo;<br>
               Kaj la malsaĝeco de malsaĝuloj estas trompiĝado.</span></p>
         <p class="verse_indent"><span class="versenr_indent">9</span> <span class="versetext_indent">Malsaĝuloj ŝercas pri siaj kulpoj;<br>
               Sed inter virtuloj ekzistas reciproka favoro.</span></p>
         <p class="verse_indent"><span class="versenr_indent">10</span> <span class="versetext_indent">Koro scias sian propran malĝojon;<br>
               Kaj en ĝia ĝojo ne partoprenas fremdulo.</span></p>
         <p class="verse_indent"><span class="versenr_indent">11</span> <span class="versetext_indent">Domo de malvirtuloj estos ekstermita;<br>
               Sed dometo de virtuloj floros.</span></p>
         <p class="verse_indent"><span class="versenr_indent">12</span> <span class="versetext_indent">Iufoje vojo ŝajnas ĝusta al homo,<br>
               Kaj tamen ĝia fino kondukas al la morto.</span></p>
         <p class="verse_indent"><span class="versenr_indent">13</span> <span class="versetext_indent">Ankaŭ dum ridado povas dolori la koro;<br>
               Kaj la fino de ĝojo estas malĝojo.</span></p>
         <p class="verse_indent"><span class="versenr_indent">14</span> <span class="versetext_indent">Laŭ siaj agoj manĝos homo malbonkora;<br>
               Kaj homo bona satiĝos per siaj faroj.</span></p>
         <p class="verse_indent"><span class="versenr_indent">15</span> <span class="versetext_indent">Naivulo kredas ĉiun vorton;<br>
               Sed saĝulo estas atenta pri sia vojo.</span></p>
         <p class="verse_indent"><span class="versenr_indent">16</span> <span class="versetext_indent">Saĝulo timas, kaj forkliniĝas de malbono;<br>
               Sed malsaĝulo estas incitiĝema kaj memfidema.</span></p>
         <p class="verse_indent"><span class="versenr_indent">17</span> <span class="versetext_indent">Malpacienculo faras malsaĝaĵojn;<br>
               Kaj malbonintenculo estas malamata.</span></p>
         <p class="verse_indent"><span class="versenr_indent">18</span> <span class="versetext_indent">Naivuloj akiras malsaĝecon;<br>
               Sed saĝuloj estas kronataj de klereco.</span></p>
         <p class="verse_indent"><span class="versenr_indent">19</span> <span class="versetext_indent">Malbonuloj humiliĝos antaŭ bonuloj;<br>
               Kaj malvirtuloj estos antaŭ la pordego de virtulo.</span></p>
         <p class="verse_indent"><span class="versenr_indent">20</span> <span class="versetext_indent">Malriĉulo estas malamata eĉ de sia proksimulo;<br>
               Sed riĉulo havas multe da amikoj.</span></p>
         <p class="verse_indent"><span class="versenr_indent">21</span> <span class="versetext_indent">Kiu malŝatas sian proksimulon, tiu estas pekulo;<br>
               Sed kiu kompatas malriĉulojn, tiu estas feliĉa.</span></p>
         <p class="verse_indent"><span class="versenr_indent">22</span> <span class="versetext_indent">Ĉu ne eraras malbonintenculoj?<br>
               Sed favorkoreco kaj vero estas ĉe tiuj, kiuj havas bonajn<br>
               intencojn.</span></p>
         <p class="verse_indent"><span class="versenr_indent">23</span> <span class="versetext_indent">De ĉiu laboro estos profito;<br>
               Sed de babilado venas nur senhaveco.</span></p>
         <p class="verse_indent"><span class="versenr_indent">24</span> <span class="versetext_indent">Propra riĉeco estas krono por la saĝuloj;<br>
               Sed la malsaĝeco de la malsaĝuloj restas malsaĝeco.</span></p>
         <p class="verse_indent"><span class="versenr_indent">25</span> <span class="versetext_indent">Verparola atestanto savas animojn;<br>
               Sed malverparola elspiras trompon.</span></p>
         <p class="verse_indent"><span class="versenr_indent">26</span> <span class="versetext_indent">En la timo antaŭ la Eternulo estas forta fortikaĵo;<br>
               Kaj Li estos rifuĝejo por Siaj infanoj.</span></p>
         <p class="verse_indent"><span class="versenr_indent">27</span> <span class="versetext_indent">La timo antaŭ la Eternulo estas fonto de vivo,<br>
               Por evitigi la retojn de la morto.</span></p>
         <p class="verse_indent"><span class="versenr_indent">28</span> <span class="versetext_indent">Grandeco de popolo estas gloro por reĝo;<br>
               Kaj manko de popolo pereigas la reganton.</span></p>
         <p class="verse_indent"><span class="versenr_indent">29</span> <span class="versetext_indent">Pacienculo havas multe da saĝo;<br>
               Sed malpacienculo elmontras malsaĝecon.</span></p>
         <p class="verse_indent"><span class="versenr_indent">30</span> <span class="versetext_indent">Trankvila koro estas vivo por la korpo;<br>
               Sed envio estas puso por la ostoj.</span></p>
         <p class="verse_indent"><span class="versenr_indent">31</span> <span class="versetext_indent">Kiu premas malriĉulon, tiu ofendas lian Kreinton;<br>
               Kaj kiu Lin honoras, tiu kompatas malriĉulon.</span></p>
         <p class="verse_indent"><span class="versenr_indent">32</span> <span class="versetext_indent">Pro sia malboneco malvirtulo estos forpuŝita;<br>
               Sed virtulo eĉ mortante havas esperon.</span></p>
         <p class="verse_indent"><span class="versenr_indent">33</span> <span class="versetext_indent">En la koro de saĝulo ripozas saĝo;<br>
               Kaj kio estas en malsaĝuloj, tio elmontriĝas.</span></p>
         <p class="verse_indent"><span class="versenr_indent">34</span> <span class="versetext_indent">Virto altigas popolon;<br>
               Sed peko pereigas gentojn.</span></p>
         <p class="verse_indent"><span class="versenr_indent">35</span> <span class="versetext_indent">Favoron de la reĝo havas sklavo saĝa;<br>
               Sed kontraŭ malbonkonduta li koleras.</span></p>
      </p>
      <div class="dist_chapter"></div>
      <h3 class="chapternr">15</h3>
      <p class="indent">
         <p class="indent_first">Milda respondo kvietigas koleron;<br>
            Sed malmola vorto ekscitas koleron.
         </p>
         <p class="verse_indent"><span class="versenr_indent">2</span> <span class="versetext_indent">La lango de saĝuloj bonigas la instruon;<br>
               Sed la buŝo de malsaĝuloj elparolas sensencaĵon.</span></p>
         <p class="verse_indent"><span class="versenr_indent">3</span> <span class="versetext_indent">Sur ĉiu loko estas la okuloj de la Eternulo;<br>
               Ili vidas la malbonulojn kaj bonulojn.</span></p>
         <p class="verse_indent"><span class="versenr_indent">4</span> <span class="versetext_indent">Milda lango estas arbo de vivo;<br>
               Sed malbonparola rompas la spiriton.</span></p>
         <p class="verse_indent"><span class="versenr_indent">5</span> <span class="versetext_indent">Malsaĝulo malŝatas la instruon de sia patro;<br>
               Sed kiu plenumas la admonon, tiu estas prudenta.</span></p>
         <p class="verse_indent"><span class="versenr_indent">6</span> <span class="versetext_indent">En la domo de virtulo estas multe da trezoroj;<br>
               Sed en la profito de malvirtulo estas pereo.</span></p>
         <p class="verse_indent"><span class="versenr_indent">7</span> <span class="versetext_indent">La buŝo de saĝuloj semas instruon;<br>
               Sed la koro de malsaĝuloj ne estas tia.</span></p>
         <p class="verse_indent"><span class="versenr_indent">8</span> <span class="versetext_indent">Oferdono de malvirtuloj estas abomenaĵo por la Eternulo;<br>
               Sed la preĝo de virtuloj al Li plaĉas.</span></p>
         <p class="verse_indent"><span class="versenr_indent">9</span> <span class="versetext_indent">Abomenaĵo por la Eternulo estas la vojo de malvirtulo;<br>
               Sed kiu celas virton, tiun Li amas.</span></p>
         <p class="verse_indent"><span class="versenr_indent">10</span> <span class="versetext_indent">Malbona puno atendas tiun, kiu forlasas la vojon;<br>
               Kaj la malamanto de admono mortos.</span></p>
         <p class="verse_indent"><span class="versenr_indent">11</span> <span class="versetext_indent">Ŝeol kaj la abismo estas antaŭ la Eternulo:<br>
               Tiom pli la koroj de la homidoj.</span></p>
         <p class="verse_indent"><span class="versenr_indent">12</span> <span class="versetext_indent">Mokanto ne amas tiun, kiu lin admonas;<br>
               Al saĝuloj li ne iras.</span></p>
         <p class="verse_indent"><span class="versenr_indent">13</span> <span class="versetext_indent">Ĝoja koro faras la vizaĝon ĝoja;<br>
               Sed ĉe ĉagreno de la koro la spirito estas malgaja.</span></p>
         <p class="verse_indent"><span class="versenr_indent">14</span> <span class="versetext_indent">La koro de saĝulo serĉas instruon;<br>
               Sed la buŝo de malsaĝuloj nutras sin per malsaĝeco.</span></p>
         <p class="verse_indent"><span class="versenr_indent">15</span> <span class="versetext_indent">Ĉiuj tagoj de malfeliĉulo estas malbonaj;<br>
               Sed kontenta koro estas festenado.</span></p>
         <p class="verse_indent"><span class="versenr_indent">16</span> <span class="versetext_indent">Pli bona estas malmulto kun timo antaŭ la Eternulo,<br>
               Ol granda trezoro kun maltrankvileco ĉe ĝi.</span></p>
         <p class="verse_indent"><span class="versenr_indent">17</span> <span class="versetext_indent">Pli bona estas manĝo el verdaĵo, sed kun amo,<br>
               Ol grasa bovo, sed kun malamo.</span></p>
         <p class="verse_indent"><span class="versenr_indent">18</span> <span class="versetext_indent">Kolerema homo kaŭzas malpacon;<br>
               Kaj pacienculo kvietigas disputon.</span></p>
         <p class="verse_indent"><span class="versenr_indent">19</span> <span class="versetext_indent">La vojo de maldiligentulo estas kiel dornarbeto;<br>
               Sed la vojo de virtuloj estas ebenigita.</span></p>
         <p class="verse_indent"><span class="versenr_indent">20</span> <span class="versetext_indent">Saĝa filo ĝojigas la patron;<br>
               Sed homo malsaĝa estas malhonoro por sia patrino.</span></p>
         <p class="verse_indent"><span class="versenr_indent">21</span> <span class="versetext_indent">Malsaĝeco estas ĝojo por malsaĝulo;<br>
               Sed homo prudenta iras ĝustan vojon.</span></p>
         <p class="verse_indent"><span class="versenr_indent">22</span> <span class="versetext_indent">Kie ne estas konsilo, tie la entreprenoj neniiĝas;<br>
               Sed ĉe multe da konsilantoj ili restas fortikaj.</span></p>
         <p class="verse_indent"><span class="versenr_indent">23</span> <span class="versetext_indent">Plezuro por homo estas en la respondo de lia buŝo;<br>
               Kaj kiel bona estas vorto en la ĝusta tempo!</span></p>
         <p class="verse_indent"><span class="versenr_indent">24</span> <span class="versetext_indent">La vojo de la vivo por saĝulo iras supren,<br>
               Por ke li evitu Ŝeolon malsupre.</span></p>
         <p class="verse_indent"><span class="versenr_indent">25</span> <span class="versetext_indent">La domon de fieruloj la Eternulo ruinigas;<br>
               Sed Li gardas la limojn de vidvino.</span></p>
         <p class="verse_indent"><span class="versenr_indent">26</span> <span class="versetext_indent">Abomenaĵo por la Eternulo estas la intencoj de malnoblulo;<br>
               Sed agrablaj estas la paroloj de puruloj.</span></p>
         <p class="verse_indent"><span class="versenr_indent">27</span> <span class="versetext_indent">Profitemulo malĝojigas sian domon;<br>
               Sed kiu malamas donacojn, tiu vivos.</span></p>
         <p class="verse_indent"><span class="versenr_indent">28</span> <span class="versetext_indent">La koro de virtulo pripensas respondon;<br>
               Sed la buŝo de malvirtuloj elfluigas malbonon.</span></p>
         <p class="verse_indent"><span class="versenr_indent">29</span> <span class="versetext_indent">La Eternulo estas malproksima de la malvirtuloj;<br>
               Sed la preĝon de la virtuloj Li aŭskultas.</span></p>
         <p class="verse_indent"><span class="versenr_indent">30</span> <span class="versetext_indent">Luma okulo ĝojigas la koron;<br>
               Bona sciigo fortikigas la ostojn.</span></p>
         <p class="verse_indent"><span class="versenr_indent">31</span> <span class="versetext_indent">Orelo, kiu aŭskultas la instruon de la vivo,<br>
               Loĝos inter saĝuloj.</span></p>
         <p class="verse_indent"><span class="versenr_indent">32</span> <span class="versetext_indent">Kiu forpuŝas admonon, tiu malestimas sian animon;<br>
               Sed kiu aŭskultas instruon, tiu akiras saĝon.</span></p>
         <p class="verse_indent"><span class="versenr_indent">33</span> <span class="versetext_indent">La timo antaŭ la Eternulo instruas saĝon,<br>
               Kaj humileco troviĝas antaŭ honoro.</span></p>
      </p>
      <div class="dist_chapter"></div>
      <h3 class="chapternr">16</h3>
      <p class="indent">
         <p class="indent_first">Al la homo apartenas la projektoj de la koro;<br>
            Sed de la Eternulo venas la vortoj de la lango.
         </p>
         <p class="verse_indent"><span class="versenr_indent">2</span> <span class="versetext_indent">Ĉiuj vojoj de la homo estas puraj en liaj okuloj;<br>
               Sed la Eternulo esploras la spiritojn.</span></p>
         <p class="verse_indent"><span class="versenr_indent">3</span> <span class="versetext_indent">Transdonu al la Eternulo viajn farojn;<br>
               Tiam viaj entreprenoj staros forte.</span></p>
         <p class="verse_indent"><span class="versenr_indent">4</span> <span class="versetext_indent">Ĉiu faro de la Eternulo havas sian celon;<br>
               Eĉ malvirtulo estas farita por tago de malbono.</span></p>
         <p class="verse_indent"><span class="versenr_indent">5</span> <span class="versetext_indent">Ĉiu malhumilulo estas abomenaĵo por la Eternulo;<br>
               Kaj li certe ne restos ne punita.</span></p>
         <p class="verse_indent"><span class="versenr_indent">6</span> <span class="versetext_indent">Per bono kaj vero pardoniĝas peko;<br>
               Kaj per timo antaŭ la Eternulo oni evitas malbonon.</span></p>
         <p class="verse_indent"><span class="versenr_indent">7</span> <span class="versetext_indent">Kiam al la Eternulo plaĉas la vojoj de homo,<br>
               Li eĉ liajn malamikojn pacigas kun li.</span></p>
         <p class="verse_indent"><span class="versenr_indent">8</span> <span class="versetext_indent">Pli bona estas malmulto, sed kun justeco,<br>
               Ol granda profito, sed maljusta.</span></p>
         <p class="verse_indent"><span class="versenr_indent">9</span> <span class="versetext_indent">La koro de homo pripensas sian vojon;<br>
               Sed la Eternulo direktas lian iradon.</span></p>
         <p class="verse_indent"><span class="versenr_indent">10</span> <span class="versetext_indent">Sorĉo estas sur la lipoj de reĝo;<br>
               Lia buŝo ne peku ĉe la juĝo.</span></p>
         <p class="verse_indent"><span class="versenr_indent">11</span> <span class="versetext_indent">Ĝusta pesilo kaj ĝustaj pesiltasoj estas de la Eternulo;<br>
               Ĉiuj pezilŝtonoj en la sako estas Lia faro.</span></p>
         <p class="verse_indent"><span class="versenr_indent">12</span> <span class="versetext_indent">Abomenaĵo por reĝoj estas fari maljustaĵon;<br>
               Ĉar per justeco staras fortike la trono.</span></p>
         <p class="verse_indent"><span class="versenr_indent">13</span> <span class="versetext_indent">Al la reĝoj plaĉas lipoj veramaj;<br>
               Kaj ili amas tiun, kiu parolas la veron.</span></p>
         <p class="verse_indent"><span class="versenr_indent">14</span> <span class="versetext_indent">Kolero de reĝo estas kuriero de morto;<br>
               Sed homo saĝa igas ĝin pardoni.</span></p>
         <p class="verse_indent"><span class="versenr_indent">15</span> <span class="versetext_indent">Luma vizaĝo de reĝo estas vivo;<br>
               Kaj lia favoro estas kiel nubo kun printempa pluvo.</span></p>
         <p class="verse_indent"><span class="versenr_indent">16</span> <span class="versetext_indent">Akiro de saĝeco estas multe pli bona ol oro;<br>
               Kaj akiro de prudento estas preferinda ol arĝento.</span></p>
         <p class="verse_indent"><span class="versenr_indent">17</span> <span class="versetext_indent">La vojo de virtuloj evitas malbonon;<br>
               Kiu gardas sian vojon, tiu konservas sian animon.</span></p>
         <p class="verse_indent"><span class="versenr_indent">18</span> <span class="versetext_indent">Antaŭ la pereo iras fiereco;<br>
               Kaj antaŭ la falo iras malhumileco.</span></p>
         <p class="verse_indent"><span class="versenr_indent">19</span> <span class="versetext_indent">Pli bone estas esti humila kun malriĉuloj,<br>
               Ol dividi akiron kun fieruloj.</span></p>
         <p class="verse_indent"><span class="versenr_indent">20</span> <span class="versetext_indent">Kiu prudente kondukas aferon, tiu trovos bonon;<br>
               Kaj kiu fidas la Eternulon, tiu estas feliĉa.</span></p>
         <p class="verse_indent"><span class="versenr_indent">21</span> <span class="versetext_indent">Kiu havas prudentan koron, tiu estas nomata saĝulo;<br>
               Kaj agrablaj paroloj plivalorigas la instruon.</span></p>
         <p class="verse_indent"><span class="versenr_indent">22</span> <span class="versetext_indent">Saĝo estas fonto de vivo por sia posedanto;<br>
               Sed la instruo de malsaĝuloj estas malsaĝeco.</span></p>
         <p class="verse_indent"><span class="versenr_indent">23</span> <span class="versetext_indent">La koro de saĝulo prudentigas lian buŝon,<br>
               Kaj en lia buŝo plivaloriĝas la instruo.</span></p>
         <p class="verse_indent"><span class="versenr_indent">24</span> <span class="versetext_indent">Agrabla parolo estas freŝa mielo,<br>
               Dolĉa por la animo kaj saniga por la ostoj.</span></p>
         <p class="verse_indent"><span class="versenr_indent">25</span> <span class="versetext_indent">Iufoje vojo ŝajnas ĝusta al homo,<br>
               Kaj tamen ĝia fino kondukas al la morto.</span></p>
         <p class="verse_indent"><span class="versenr_indent">26</span> <span class="versetext_indent">Kiu laboras, tiu laboras por si mem;<br>
               Ĉar lin devigas lia buŝo.</span></p>
         <p class="verse_indent"><span class="versenr_indent">27</span> <span class="versetext_indent">Malbona homo kaŭzas malbonon;<br>
               Kaj sur liaj lipoj estas kvazaŭ brulanta fajro.</span></p>
         <p class="verse_indent"><span class="versenr_indent">28</span> <span class="versetext_indent">Malica homo disvastigas malpacon;<br>
               Kaj kalumnianto disigas amikojn.</span></p>
         <p class="verse_indent"><span class="versenr_indent">29</span> <span class="versetext_indent">Rabemulo forlogas sian proksimulon<br>
               Kaj kondukas lin sur vojo malbona.</span></p>
         <p class="verse_indent"><span class="versenr_indent">30</span> <span class="versetext_indent">Kiu faras signojn per la okuloj, tiu intencas malicon;<br>
               Kiu faras signojn per la lipoj, tiu plenumas malbonon.</span></p>
         <p class="verse_indent"><span class="versenr_indent">31</span> <span class="versetext_indent">Krono de gloro estas la grizeco;<br>
               Sur la vojo de justeco ĝi estas trovata.</span></p>
         <p class="verse_indent"><span class="versenr_indent">32</span> <span class="versetext_indent">Pacienculo estas pli bona ol fortulo;<br>
               Kaj kiu regas sian spiriton, tiu estas pli bona ol<br>
               militakiranto de urbo.</span></p>
         <p class="verse_indent"><span class="versenr_indent">33</span> <span class="versetext_indent">Sur la baskon oni ĵetas loton;<br>
               Sed ĝia tuta decido estas de la Eternulo.</span></p>
      </p>
      <div class="dist_chapter"></div>
      <h3 class="chapternr">17</h3>
      <p class="indent">
         <p class="indent_first">Pli bona estas seka peco da pano, sed kun trankvileco,<br>
            Ol domo plena de viando, kun malpaco.
         </p>
         <p class="verse_indent"><span class="versenr_indent">2</span> <span class="versetext_indent">Saĝa sklavo regos super filo hontinda,<br>
               Kaj dividos heredon kune kun fratoj.</span></p>
         <p class="verse_indent"><span class="versenr_indent">3</span> <span class="versetext_indent">Fandujo estas por arĝento, kaj forno por oro;<br>
               Sed la korojn esploras la Eternulo.</span></p>
         <p class="verse_indent"><span class="versenr_indent">4</span> <span class="versetext_indent">Malbonfaranto obeas malbonajn buŝojn;<br>
               Malveremulo atentas malpian langon.</span></p>
         <p class="verse_indent"><span class="versenr_indent">5</span> <span class="versetext_indent">Kiu mokas malriĉulon, tiu ofendas lian Kreinton;<br>
               Kiu ĝojas pri ies malfeliĉo, tiu ne restos sen puno.</span></p>
         <p class="verse_indent"><span class="versenr_indent">6</span> <span class="versetext_indent">Nepoj estas krono por maljunuloj;<br>
               Kaj gloro por infanoj estas iliaj gepatroj.</span></p>
         <p class="verse_indent"><span class="versenr_indent">7</span> <span class="versetext_indent">Al malsaĝulo ne konvenas alta parolado,<br>
               Kaj ankoraŭ malpli al nobelo mensogado.</span></p>
         <p class="verse_indent"><span class="versenr_indent">8</span> <span class="versetext_indent">Donaco estas juvelo en la okuloj de sia mastro;<br>
               Kien ajn li sin turnos, li sukcesos.</span></p>
         <p class="verse_indent"><span class="versenr_indent">9</span> <span class="versetext_indent">Kiu kovras kulpon, tiu serĉas amikecon;<br>
               Sed kiu reparolas pri la afero, tiu disigas amikojn.</span></p>
         <p class="verse_indent"><span class="versenr_indent">10</span> <span class="versetext_indent">Pli efikas riproĉo ĉe saĝulo,<br>
               Ol cent batoj ĉe malsaĝulo.</span></p>
         <p class="verse_indent"><span class="versenr_indent">11</span> <span class="versetext_indent">Malbonulo serĉas nur ribelon;<br>
               Sed terura sendato estos sendita kontraŭ lin.</span></p>
         <p class="verse_indent"><span class="versenr_indent">12</span> <span class="versetext_indent">Pli bone estas renkonti ursinon, al kiu estas rabitaj ĝiaj<br>
               infanoj,<br>
               Ol malsaĝulon kun lia malsaĝeco.</span></p>
         <p class="verse_indent"><span class="versenr_indent">13</span> <span class="versetext_indent">Kiu redonas malbonon por bono,<br>
               El ties domo ne malaperos malbono.</span></p>
         <p class="verse_indent"><span class="versenr_indent">14</span> <span class="versetext_indent">La komenco de malpaco estas kiel liberigo de akvo;<br>
               Antaŭ ol ĝi tro vastiĝis, forlasu la malpacon.</span></p>
         <p class="verse_indent"><span class="versenr_indent">15</span> <span class="versetext_indent">Kiu pravigas malvirtulon, kaj kiu malpravigas virtulon,<br>
               Ambaŭ estas abomenaĵo por la Eternulo.</span></p>
         <p class="verse_indent"><span class="versenr_indent">16</span> <span class="versetext_indent">Por kio servas mono en la mano de malsaĝulo?<br>
               Ĉu por aĉeti saĝon, kiam li prudenton ne havas?</span></p>
         <p class="verse_indent"><span class="versenr_indent">17</span> <span class="versetext_indent">En ĉiu tempo amiko amas,<br>
               Kaj li fariĝas frato en mizero.</span></p>
         <p class="verse_indent"><span class="versenr_indent">18</span> <span class="versetext_indent">Homo malsaĝa donas manon en manon,<br>
               Kaj garantias por sia proksimulo.</span></p>
         <p class="verse_indent"><span class="versenr_indent">19</span> <span class="versetext_indent">Kiu amas malpacon, tiu amas pekon;<br>
               Kiu tro alte levas sian pordon, tiu serĉas pereon.</span></p>
         <p class="verse_indent"><span class="versenr_indent">20</span> <span class="versetext_indent">Malica koro ne trovos bonon;<br>
               Kaj kiu havas neĝustan langon, tiu enfalos en malfeliĉon.</span></p>
         <p class="verse_indent"><span class="versenr_indent">21</span> <span class="versetext_indent">Kiu naskas malsaĝulon, tiu havas ĉagrenon;<br>
               Kaj patro de malprudentulo ne havos ĝojon.</span></p>
         <p class="verse_indent"><span class="versenr_indent">22</span> <span class="versetext_indent">Ĝoja koro estas saniga;<br>
               Kaj malĝoja spirito sekigas la ostojn.</span></p>
         <p class="verse_indent"><span class="versenr_indent">23</span> <span class="versetext_indent">Kaŝitajn donacojn akceptas malvirtulo,<br>
               Por deklini la vojon de la justeco.</span></p>
         <p class="verse_indent"><span class="versenr_indent">24</span> <span class="versetext_indent">Antaŭ la vizaĝo de prudentulo estas saĝo;<br>
               Sed la okuloj de malsaĝulo estas en la fino de la tero.</span></p>
         <p class="verse_indent"><span class="versenr_indent">25</span> <span class="versetext_indent">Filo malsaĝa estas ĉagreno por sia patro,<br>
               Kaj malĝojo por sia patrino.</span></p>
         <p class="verse_indent"><span class="versenr_indent">26</span> <span class="versetext_indent">Ne estas bone suferigi virtulon,<br>
               Nek bati noblulon, kiu agas juste.</span></p>
         <p class="verse_indent"><span class="versenr_indent">27</span> <span class="versetext_indent">Kiu ŝparas siajn vortojn, tiu estas prudenta;<br>
               Kaj trankvilanimulo estas homo saĝa.</span></p>
         <p class="verse_indent"><span class="versenr_indent">28</span> <span class="versetext_indent">Eĉ malsaĝulo, se li silentas, estas rigardata kiel saĝulo;<br>
               Kaj kiel prudentulo, se li tenas fermita sian buŝon.</span></p>
      </p>
      <div class="dist_chapter"></div>
      <h3 class="chapternr">18</h3>
      <p class="indent">
         <p class="indent_first">Kiu apartiĝas, tiu serĉas sian volupton<br>
            Kaj iras kontraŭ ĉiu saĝa konsilo.
         </p>
         <p class="verse_indent"><span class="versenr_indent">2</span> <span class="versetext_indent">Malsaĝulo ne deziras prudenton,<br>
               Sed nur malkovri sian koron.</span></p>
         <p class="verse_indent"><span class="versenr_indent">3</span> <span class="versetext_indent">Kiam venas malvirtulo,<br>
               Venas ankaŭ malestimo kun honto kaj moko.</span></p>
         <p class="verse_indent"><span class="versenr_indent">4</span> <span class="versetext_indent">La vortoj de homa buŝo estas profunda akvo;<br>
               La fonto de saĝo estas fluanta rivero.</span></p>
         <p class="verse_indent"><span class="versenr_indent">5</span> <span class="versetext_indent">Ne estas bone favori malvirtulon,<br>
               Por faligi virtulon ĉe la juĝo.</span></p>
         <p class="verse_indent"><span class="versenr_indent">6</span> <span class="versetext_indent">La lipoj de malsaĝulo kondukas al malpaco,<br>
               Kaj lia buŝo venigas batojn.</span></p>
         <p class="verse_indent"><span class="versenr_indent">7</span> <span class="versetext_indent">La buŝo de malsaĝulo estas pereo por li,<br>
               Kaj liaj lipoj enretigas lian animon.</span></p>
         <p class="verse_indent"><span class="versenr_indent">8</span> <span class="versetext_indent">La vortoj de kalumnianto estas kiel frandaĵoj,<br>
               Kaj ili penetras en la profundon de la ventro.</span></p>
         <p class="verse_indent"><span class="versenr_indent">9</span> <span class="versetext_indent">Kiu estas senzorga en sia laborado,<br>
               Tiu estas frato de pereiganto.</span></p>
         <p class="verse_indent"><span class="versenr_indent">10</span> <span class="versetext_indent">La nomo de la Eternulo estas fortika turo:<br>
               Tien kuras virtulo, kaj estas ŝirmata.</span></p>
         <p class="verse_indent"><span class="versenr_indent">11</span> <span class="versetext_indent">La havo de riĉulo estas lia fortika urbo,<br>
               Kaj kiel alta muro en lia imago.</span></p>
         <p class="verse_indent"><span class="versenr_indent">12</span> <span class="versetext_indent">Antaŭ la pereo la koro de homo fieriĝas,<br>
               Kaj antaŭ honoro estas humileco.</span></p>
         <p class="verse_indent"><span class="versenr_indent">13</span> <span class="versetext_indent">Kiu respondas, antaŭ ol li aŭdis,<br>
               Tiu havas malsaĝon kaj honton.</span></p>
         <p class="verse_indent"><span class="versenr_indent">14</span> <span class="versetext_indent">La spirito de homo nutras lin en lia malsano;<br>
               Sed spiriton premitan kiu povas elporti?</span></p>
         <p class="verse_indent"><span class="versenr_indent">15</span> <span class="versetext_indent">La koro de saĝulo akiras prudenton,<br>
               Kaj la orelo de saĝuloj serĉas scion.</span></p>
         <p class="verse_indent"><span class="versenr_indent">16</span> <span class="versetext_indent">Donaco de homo donas al li vastecon<br>
               Kaj kondukas lin al la grandsinjoroj.</span></p>
         <p class="verse_indent"><span class="versenr_indent">17</span> <span class="versetext_indent">La unua estas prava en sia proceso;<br>
               Sed venas lia proksimulo kaj ĝin klarigas.</span></p>
         <p class="verse_indent"><span class="versenr_indent">18</span> <span class="versetext_indent">La loto ĉesigas disputojn<br>
               Kaj decidas inter potenculoj.</span></p>
         <p class="verse_indent"><span class="versenr_indent">19</span> <span class="versetext_indent">Malpaciĝinta frato estas pli obstina, ol fortikigita urbo;<br>
               Kaj disputoj estas kiel rigliloj de turo.</span></p>
         <p class="verse_indent"><span class="versenr_indent">20</span> <span class="versetext_indent">De la fruktoj de la buŝo de homo satiĝas lia ventro;<br>
               Li manĝas la produktojn de siaj lipoj.</span></p>
         <p class="verse_indent"><span class="versenr_indent">21</span> <span class="versetext_indent">Morto kaj vivo dependas de la lango;<br>
               Kaj kiu ĝin amas, tiu manĝos ĝiajn fruktojn.</span></p>
         <p class="verse_indent"><span class="versenr_indent">22</span> <span class="versetext_indent">Kiu trovis edzinon, tiu trovis bonon<br>
               Kaj ricevis favoron de la Eternulo.</span></p>
         <p class="verse_indent"><span class="versenr_indent">23</span> <span class="versetext_indent">Per petegado parolas malriĉulo;<br>
               Kaj riĉulo respondas arogante.</span></p>
         <p class="verse_indent"><span class="versenr_indent">24</span> <span class="versetext_indent">Havi multajn amikojn estas embarase;<br>
               Sed ofte amiko estas pli sindona ol frato.</span></p>
      </p>
      <div class="dist_chapter"></div>
      <h3 class="chapternr">19</h3>
      <p class="indent">
         <p class="indent_first">Pli bona estas malriĉulo, kiu iras en sia senkulpeco,<br>
            Ol homo, kiu estas malicbuŝulo kaj malsaĝulo.
         </p>
         <p class="verse_indent"><span class="versenr_indent">2</span> <span class="versetext_indent">Vivo sen prudento ne estas bona;<br>
               Kaj kiu tro rapidas, tiu maltrafas la vojon.</span></p>
         <p class="verse_indent"><span class="versenr_indent">3</span> <span class="versetext_indent">Malsaĝeco de homo erarigas lian vojon,<br>
               Kaj lia koro koleras la Eternulon.</span></p>
         <p class="verse_indent"><span class="versenr_indent">4</span> <span class="versetext_indent">Riĉeco donas multon da amikoj;<br>
               Sed malriĉulo estas forlasata de sia amiko.</span></p>
         <p class="verse_indent"><span class="versenr_indent">5</span> <span class="versetext_indent">Falsa atestanto ne restos sen puno;<br>
               Kaj kiu elspiras mensogojn, tiu ne saviĝos.</span></p>
         <p class="verse_indent"><span class="versenr_indent">6</span> <span class="versetext_indent">Multaj serĉas favoron de malavarulo;<br>
               Kaj ĉiu estas amiko de homo, kiu donas donacojn.</span></p>
         <p class="verse_indent"><span class="versenr_indent">7</span> <span class="versetext_indent">Ĉiuj fratoj de malriĉulo lin malamas;<br>
               Tiom pli malproksimiĝas de li liaj amikoj!<br>
               Li havas esperon pri vortoj, kiuj ne estos plenumitaj.</span></p>
         <p class="verse_indent"><span class="versenr_indent">8</span> <span class="versetext_indent">Kiu akiras prudenton, tiu amas sian animon;<br>
               Kiu gardas saĝon, tiu trovas bonon.</span></p>
         <p class="verse_indent"><span class="versenr_indent">9</span> <span class="versetext_indent">Falsa atestanto ne restos sen puno;<br>
               Kaj kiu elspiras mensogojn, tiu pereos.</span></p>
         <p class="verse_indent"><span class="versenr_indent">10</span> <span class="versetext_indent">Al malsaĝulo ne konvenas agrablaĵo;<br>
               Ankoraŭ malpli konvenas al sklavo regi super princoj.</span></p>
         <p class="verse_indent"><span class="versenr_indent">11</span> <span class="versetext_indent">Saĝo de homo faras lin pacienca;<br>
               Kaj gloro por li estas pardoni pekon.</span></p>
         <p class="verse_indent"><span class="versenr_indent">12</span> <span class="versetext_indent">Kiel kriego de leono estas la kolero de reĝo;<br>
               Kaj lia favoro estas kiel roso sur herbo.</span></p>
         <p class="verse_indent"><span class="versenr_indent">13</span> <span class="versetext_indent">Pereo por sia patro estas malsaĝa filo;<br>
               Kaj malpacema edzino estas kiel konstanta gutado.</span></p>
         <p class="verse_indent"><span class="versenr_indent">14</span> <span class="versetext_indent">Domo kaj havo estas heredataj post gepatroj;<br>
               Sed saĝa edzino estas de la Eternulo.</span></p>
         <p class="verse_indent"><span class="versenr_indent">15</span> <span class="versetext_indent">Mallaboremeco enigas en profundan dormon,<br>
               Kaj animo maldiligenta suferos malsaton.</span></p>
         <p class="verse_indent"><span class="versenr_indent">16</span> <span class="versetext_indent">Kiu konservas moralordonon, tiu konservas sian animon;<br>
               Sed kiu ne atentas Lian vojon, tiu mortos.</span></p>
         <p class="verse_indent"><span class="versenr_indent">17</span> <span class="versetext_indent">Kiu kompatas malriĉulon, tiu pruntedonas al la Eternulo,<br>
               Kaj Tiu redonos al li por lia bonfaro.</span></p>
         <p class="verse_indent"><span class="versenr_indent">18</span> <span class="versetext_indent">Punu vian filon, dum ekzistas espero,<br>
               Sed via koro ne deziru lian pereon.</span></p>
         <p class="verse_indent"><span class="versenr_indent">19</span> <span class="versetext_indent">Koleranto devas esti punata;<br>
               Ĉar se vi lin indulgos, li fariĝos ankoraŭ pli kolerema.</span></p>
         <p class="verse_indent"><span class="versenr_indent">20</span> <span class="versetext_indent">Aŭskultu konsilon kaj akceptu admonon,<br>
               Por ke vi poste estu saĝa.</span></p>
         <p class="verse_indent"><span class="versenr_indent">21</span> <span class="versetext_indent">Multaj estas la intencoj en la koro de homo,<br>
               Sed la decido de la Eternulo restas fortike.</span></p>
         <p class="verse_indent"><span class="versenr_indent">22</span> <span class="versetext_indent">Ornamo estas por la homo lia bonfaro;<br>
               Kaj pli bona estas malriĉulo, ol homo mensogema.</span></p>
         <p class="verse_indent"><span class="versenr_indent">23</span> <span class="versetext_indent">Timo antaŭ la Eternulo kondukas al vivo,<br>
               Al sateco, kaj al evito de malbono.</span></p>
         <p class="verse_indent"><span class="versenr_indent">24</span> <span class="versetext_indent">Mallaboremulo metas sian manon en la poton,<br>
               Kaj eĉ al sia buŝo li ĝin ne relevas.</span></p>
         <p class="verse_indent"><span class="versenr_indent">25</span> <span class="versetext_indent">Se vi batos blasfemanton, sensciulo fariĝos atenta;<br>
               Se oni punas saĝulon, li komprenas la instruon.</span></p>
         <p class="verse_indent"><span class="versenr_indent">26</span> <span class="versetext_indent">Kiu ruinigas patron kaj forpelas patrinon,<br>
               Tiu estas filo hontinda kaj malbeninda.</span></p>
         <p class="verse_indent"><span class="versenr_indent">27</span> <span class="versetext_indent">Ĉesu, mia filo, aŭskulti admonon<br>
               Kaj tamen dekliniĝi de la vortoj de la instruo.</span></p>
         <p class="verse_indent"><span class="versenr_indent">28</span> <span class="versetext_indent">Fripona atestanto mokas juĝon;<br>
               Kaj la buŝo de malvirtuloj englutas maljustaĵon.</span></p>
         <p class="verse_indent"><span class="versenr_indent">29</span> <span class="versetext_indent">La blasfemantojn atendas punoj,<br>
               Kaj batoj la dorson de malsaĝuloj.</span></p>
      </p>
      <div class="dist_chapter"></div>
      <h3 class="chapternr">20</h3>
      <p class="indent">
         <p class="indent_first">La vino estas blasfemanto, ebriiga trinkaĵo estas sovaĝa;<br>
            Kaj kiu delogiĝas per ili, tiu ne estas prudenta.
         </p>
         <p class="verse_indent"><span class="versenr_indent">2</span> <span class="versetext_indent">Minaco de reĝo estas kiel kriego de leono;<br>
               Kiu lin kolerigas, tiu pekas kontraŭ sia animo.</span></p>
         <p class="verse_indent"><span class="versenr_indent">3</span> <span class="versetext_indent">Estas honoro por homo ĉesigi malpacon;<br>
               Sed ĉiu malsaĝulo estas malpacema.</span></p>
         <p class="verse_indent"><span class="versenr_indent">4</span> <span class="versetext_indent">En la malvarma tempo mallaborulo ne plugas;<br>
               Li petos en aŭtuno, kaj li nenion ricevos.</span></p>
         <p class="verse_indent"><span class="versenr_indent">5</span> <span class="versetext_indent">Intenco en la koro de homo estas profunda akvo;<br>
               Sed homo saĝa ĝin elĉerpos.</span></p>
         <p class="verse_indent"><span class="versenr_indent">6</span> <span class="versetext_indent">Multaj homoj proklamas pri sia boneco;<br>
               Sed kiu trovos homon fidelan?</span></p>
         <p class="verse_indent"><span class="versenr_indent">7</span> <span class="versetext_indent">Virtulo iras en sia senpekeco;<br>
               Feliĉaj estas liaj infanoj post li.</span></p>
         <p class="verse_indent"><span class="versenr_indent">8</span> <span class="versetext_indent">Reĝo, kiu sidas sur trono de juĝo,<br>
               Disventumas per siaj okuloj ĉion malbonan.</span></p>
         <p class="verse_indent"><span class="versenr_indent">9</span> <span class="versetext_indent">Kiu povas diri: Mi purigis mian koron,<br>
               Mi estas libera de mia peko?</span></p>
         <p class="verse_indent"><span class="versenr_indent">10</span> <span class="versetext_indent">Neegalaj peziloj, neegalaj mezuroj,<br>
               Ambaŭ estas abomenaĵo por la Eternulo.</span></p>
         <p class="verse_indent"><span class="versenr_indent">11</span> <span class="versetext_indent">Eĉ knabon oni povas ekkoni laŭ liaj faroj,<br>
               Ĉu estas pura kaj justa lia konduto.</span></p>
         <p class="verse_indent"><span class="versenr_indent">12</span> <span class="versetext_indent">Orelon aŭdantan kaj okulon vidantan:<br>
               Ilin ambaŭ kreis la Eternulo.</span></p>
         <p class="verse_indent"><span class="versenr_indent">13</span> <span class="versetext_indent">Ne amu dormon, por ke vi ne malriĉiĝu;<br>
               Malfermu viajn okulojn, kaj vi satiĝos de pano.</span></p>
         <p class="verse_indent"><span class="versenr_indent">14</span> <span class="versetext_indent">Malbona, malbona, diras la aĉetanto;<br>
               Sed kiam li foriris, tiam li fanfaronas.</span></p>
         <p class="verse_indent"><span class="versenr_indent">15</span> <span class="versetext_indent">Oni povas havi oron kaj multe da perloj;<br>
               Sed buŝo prudenta estas multevalora ilo.</span></p>
         <p class="verse_indent"><span class="versenr_indent">16</span> <span class="versetext_indent">Prenu la veston de tiu, kiu garantiis por aliulo;<br>
               Kaj pro la fremduloj prenu de li garantiaĵon.</span></p>
         <p class="verse_indent"><span class="versenr_indent">17</span> <span class="versetext_indent">Malhonesta pano estas bongusta por homo;<br>
               Sed lia buŝo poste estos plena de ŝtonetoj.</span></p>
         <p class="verse_indent"><span class="versenr_indent">18</span> <span class="versetext_indent">Intencoj fortikiĝas per konsilo;<br>
               Kaj militon oni faru prudente.</span></p>
         <p class="verse_indent"><span class="versenr_indent">19</span> <span class="versetext_indent">Kiu malkaŝas sekreton, tiu estas kiel kalumnianto;<br>
               Ne komunikiĝu kun tiu, kiu havas larĝan buŝon.</span></p>
         <p class="verse_indent"><span class="versenr_indent">20</span> <span class="versetext_indent">Kiu malbenas sian patron kaj sian patrinon,<br>
               Ties lumilo estingiĝos meze de profunda mallumo.</span></p>
         <p class="verse_indent"><span class="versenr_indent">21</span> <span class="versetext_indent">Heredo, al kiu oni komence tro rapidas,<br>
               Ne estas benata en sia fino.</span></p>
         <p class="verse_indent"><span class="versenr_indent">22</span> <span class="versetext_indent">Ne diru: Mi repagos malbonon;<br>
               Fidu la Eternulon, kaj Li vin helpos.</span></p>
         <p class="verse_indent"><span class="versenr_indent">23</span> <span class="versetext_indent">Neegalaj peziloj estas abomenaĵo por la Eternulo,<br>
               Kaj malvera pesilo estas ne bona.</span></p>
         <p class="verse_indent"><span class="versenr_indent">24</span> <span class="versetext_indent">La irado de homo dependas de la Eternulo;<br>
               Kiel homo povus kompreni sian vojon?</span></p>
         <p class="verse_indent"><span class="versenr_indent">25</span> <span class="versetext_indent">Ĝi estas reto por homo, se li rapidas nomi ion sankta<br>
               Kaj esploras nur post faro de promeso.</span></p>
         <p class="verse_indent"><span class="versenr_indent">26</span> <span class="versetext_indent">Saĝa reĝo dispelas malvirtulojn,<br>
               Kaj venigas radon sur ilin.</span></p>
         <p class="verse_indent"><span class="versenr_indent">27</span> <span class="versetext_indent">La animo de homo estas lumilo de la Eternulo;<br>
               Ĝi esploras ĉiujn internaĵojn de la korpo.</span></p>
         <p class="verse_indent"><span class="versenr_indent">28</span> <span class="versetext_indent">Favorkoreco kaj veremeco hardas reĝon;<br>
               Kaj per favorkoreco li subtenas sian tronon.</span></p>
         <p class="verse_indent"><span class="versenr_indent">29</span> <span class="versetext_indent">Gloro por junuloj estas ilia forto,<br>
               Kaj ornamo por maljunuloj estas grizeco.</span></p>
         <p class="verse_indent"><span class="versenr_indent">30</span> <span class="versetext_indent">Vundoj de batoj devas penetri en malbonulon,<br>
               Kaj frapoj devas iri profunde en lian korpon.</span></p>
      </p>
      <div class="dist_chapter"></div>
      <h3 class="chapternr">21</h3>
      <p class="indent">
         <p class="indent_first">Kiel akvaj torentoj estas la koro de reĝo en la mano de la<br>
            Eternulo:<br>
            Kien Li volas, Li ĝin direktas.
         </p>
         <p class="verse_indent"><span class="versenr_indent">2</span> <span class="versetext_indent">Ĉiuj vojoj de homo estas ĝustaj en liaj okuloj;<br>
               Sed la Eternulo pesas la korojn.</span></p>
         <p class="verse_indent"><span class="versenr_indent">3</span> <span class="versetext_indent">Plenumado de vero kaj justeco<br>
               Estas al la Eternulo pli agrabla ol oferado.</span></p>
         <p class="verse_indent"><span class="versenr_indent">4</span> <span class="versetext_indent">Fieraj okuloj kaj aroganta koro,<br>
               Kulturaĵo de malvirtuloj, estas peko.</span></p>
         <p class="verse_indent"><span class="versenr_indent">5</span> <span class="versetext_indent">La entreprenoj de diligentulo donas nur profiton;<br>
               Sed ĉiu trorapidado kondukas nur al manko.</span></p>
         <p class="verse_indent"><span class="versenr_indent">6</span> <span class="versetext_indent">Akirado de trezoroj per lango mensogema<br>
               Estas vanta bloveto, retoj de morto.</span></p>
         <p class="verse_indent"><span class="versenr_indent">7</span> <span class="versetext_indent">La rabo de malvirtuloj atakos ilin mem;<br>
               Ĉar ili ne volis fari justaĵon.</span></p>
         <p class="verse_indent"><span class="versenr_indent">8</span> <span class="versetext_indent">Malrekta estas la vojo de homo kulpa;<br>
               Sed la agado de purulo estas ĝusta.</span></p>
         <p class="verse_indent"><span class="versenr_indent">9</span> <span class="versetext_indent">Pli bone estas loĝi sur angulo de tegmento,<br>
               Ol kun malpacema edzino en komuna domo.</span></p>
         <p class="verse_indent"><span class="versenr_indent">10</span> <span class="versetext_indent">La animo de malvirtulo deziras malbonon;<br>
               Lia proksimulo ne estas favorata de li.</span></p>
         <p class="verse_indent"><span class="versenr_indent">11</span> <span class="versetext_indent">Kiam blasfemanto estas punata, senspertulo fariĝas pli saĝa;<br>
               Kaj kiam oni instruas saĝulon, li akiras prudenton.</span></p>
         <p class="verse_indent"><span class="versenr_indent">12</span> <span class="versetext_indent">La Justulo rigardas la domon de malvirtulo,<br>
               Kaj Li faligas malvirtulojn en malbonon.</span></p>
         <p class="verse_indent"><span class="versenr_indent">13</span> <span class="versetext_indent">Se iu ŝtopas sian orelon kontraŭ kriado de malriĉulo,<br>
               Li ankaŭ vokos kaj ne estos aŭskultata.</span></p>
         <p class="verse_indent"><span class="versenr_indent">14</span> <span class="versetext_indent">Sekreta donaco kvietigas koleron,<br>
               Kaj donaco en la sinon, fortan furiozon.</span></p>
         <p class="verse_indent"><span class="versenr_indent">15</span> <span class="versetext_indent">Farado de justaĵo estas ĝojo por la virtulo<br>
               Kaj teruro por la malbonaguloj.</span></p>
         <p class="verse_indent"><span class="versenr_indent">16</span> <span class="versetext_indent">Homo, kiu erarforiĝis de la vojo de prudento,<br>
               Ekloĝos en komunumo de mortintoj.</span></p>
         <p class="verse_indent"><span class="versenr_indent">17</span> <span class="versetext_indent">Kiu amas gajecon, tiu havos mankon;<br>
               Kiu amas vinon kaj oleon, tiu ne estos riĉa.</span></p>
         <p class="verse_indent"><span class="versenr_indent">18</span> <span class="versetext_indent">La malvirtulo estos liberiga anstataŭo por la virtulo,<br>
               Kaj malpiulo por piuloj.</span></p>
         <p class="verse_indent"><span class="versenr_indent">19</span> <span class="versetext_indent">Pli bone estas loĝi en lando dezerta,<br>
               Ol kun malpacema kaj kolerema edzino.</span></p>
         <p class="verse_indent"><span class="versenr_indent">20</span> <span class="versetext_indent">Ĉarma trezoro kaj oleo estas en la domo de saĝulo;<br>
               Sed homo malsaĝa ĉion englutas.</span></p>
         <p class="verse_indent"><span class="versenr_indent">21</span> <span class="versetext_indent">Kiu celas justecon kaj bonecon,<br>
               Tiu trovos vivon, justecon, kaj honoron.</span></p>
         <p class="verse_indent"><span class="versenr_indent">22</span> <span class="versetext_indent">Kontraŭ urbon de fortuloj eliras saĝulo,<br>
               Kaj li faligas ĝian fortan fortikaĵon.</span></p>
         <p class="verse_indent"><span class="versenr_indent">23</span> <span class="versetext_indent">Kiu gardas sian buŝon kaj sian langon,<br>
               Tiu gardas sian animon kontraŭ malfeliĉoj.</span></p>
         <p class="verse_indent"><span class="versenr_indent">24</span> <span class="versetext_indent">Fiera malbonulo, kiun oni nomas blasfemulo,<br>
               Agas kun kolero kaj malboneco.</span></p>
         <p class="verse_indent"><span class="versenr_indent">25</span> <span class="versetext_indent">La deziro de mallaborulo lin mortigas,<br>
               Ĉar liaj manoj ne volas labori.</span></p>
         <p class="verse_indent"><span class="versenr_indent">26</span> <span class="versetext_indent">Tuttage li forte deziras;<br>
               Sed virtulo donas kaj ne rifuzas.</span></p>
         <p class="verse_indent"><span class="versenr_indent">27</span> <span class="versetext_indent">Oferdono de malvirtuloj estas abomenaĵo;<br>
               Kiom pli, kiam li ĝin alportas kiel pekoferon!</span></p>
         <p class="verse_indent"><span class="versenr_indent">28</span> <span class="versetext_indent">Mensoga atestanto pereos;<br>
               Sed homo, kiu mem aŭdis, parolos por ĉiam.</span></p>
         <p class="verse_indent"><span class="versenr_indent">29</span> <span class="versetext_indent">Malvirtulo tenas sian vizaĝon arogante;<br>
               Sed virtulo zorgas pri sia vojo.</span></p>
         <p class="verse_indent"><span class="versenr_indent">30</span> <span class="versetext_indent">Ne ekzistas saĝo, ne ekzistas prudento,<br>
               Ne ekzistas konsilo kontraŭ la Eternulo.</span></p>
         <p class="verse_indent"><span class="versenr_indent">31</span> <span class="versetext_indent">Ĉevalo estas preparata por la tago de milito;<br>
               Sed la helpo venas de la Eternulo.</span></p>
      </p>
      <div class="dist_chapter"></div>
      <h3 class="chapternr">22</h3>
      <p class="indent">
         <p class="indent_first">Nomo bona estas pli preferinda, ol granda riĉeco;<br>
            Kaj bona estimo, ol arĝento kaj oro.
         </p>
         <p class="verse_indent"><span class="versenr_indent">2</span> <span class="versetext_indent">Riĉulo kaj malriĉulo renkontiĝas:<br>
               Ilin ambaŭ kreis la Eternulo.</span></p>
         <p class="verse_indent"><span class="versenr_indent">3</span> <span class="versetext_indent">Prudentulo antaŭvidas malbonon, kaj kaŝiĝas;<br>
               Sed naivuloj antaŭenpaŝas, kaj difektiĝas.</span></p>
         <p class="verse_indent"><span class="versenr_indent">4</span> <span class="versetext_indent">Por humileco kaj timo antaŭ la Eternulo<br>
               Oni ricevas riĉecon kaj honoron kaj vivon.</span></p>
         <p class="verse_indent"><span class="versenr_indent">5</span> <span class="versetext_indent">Dornoj kaj retoj estas sur la vojo de malbonagulo;<br>
               Kiu gardas sian animon, tiu malproksimiĝas de ili.</span></p>
         <p class="verse_indent"><span class="versenr_indent">6</span> <span class="versetext_indent">Instruu knabon konforme al lia vojo,<br>
               Kaj eĉ maljuniĝinte li ne dekliniĝos de ĝi.</span></p>
         <p class="verse_indent"><span class="versenr_indent">7</span> <span class="versetext_indent">Riĉulo regas super malriĉuloj,<br>
               Kaj kiu prunteprenas, tiu estas sklavo de la pruntedoninto.</span></p>
         <p class="verse_indent"><span class="versenr_indent">8</span> <span class="versetext_indent">Kiu semas maljustaĵon, tiu rikoltos suferon,<br>
               Kaj la kano de lia krueleco rompiĝos.</span></p>
         <p class="verse_indent"><span class="versenr_indent">9</span> <span class="versetext_indent">Bonokululo estos benata;<br>
               Ĉar li donas el sia pano al malriĉulo.</span></p>
         <p class="verse_indent"><span class="versenr_indent">10</span> <span class="versetext_indent">Forpelu blasfemulon, kaj foriros malpaco,<br>
               Kaj ĉesiĝos malkonsento kaj ofendo.</span></p>
         <p class="verse_indent"><span class="versenr_indent">11</span> <span class="versetext_indent">Kiu amas purecon de koro kaj agrable parolas,<br>
               Al tiu la reĝo estas amiko.</span></p>
         <p class="verse_indent"><span class="versenr_indent">12</span> <span class="versetext_indent">La okuloj de la Eternulo gardas la prudenton;<br>
               Sed la vortojn de maliculo Li renversas.</span></p>
         <p class="verse_indent"><span class="versenr_indent">13</span> <span class="versetext_indent">Mallaborulo diras: Leono estas ekstere,<br>
               Mi povus esti mortigita meze de la strato.</span></p>
         <p class="verse_indent"><span class="versenr_indent">14</span> <span class="versetext_indent">La buŝo de malĉastulino estas profunda foso;<br>
               Kiun la Eternulo koleras, tiu tien enfalas.</span></p>
         <p class="verse_indent"><span class="versenr_indent">15</span> <span class="versetext_indent">Malsaĝeco forte sidas en la koro de knabo;<br>
               Sed vergo punanta ĝin elpelas el ĝi.</span></p>
         <p class="verse_indent"><span class="versenr_indent">16</span> <span class="versetext_indent">Kiu premas malriĉulon, por pligrandigi sian riĉecon,<br>
               Tiu donas al riĉulo, por ke li malriĉiĝu.</span></p>
      </p>
      <p class="indent">
         <p class="verse_indent"><span class="versenr_indent">17</span> <span class="versetext_indent">Klinu vian orelon kaj aŭskultu vortojn de saĝuloj,<br>
               Kaj direktu vian koron al mia instruo;</span></p>
         <p class="verse_indent"><span class="versenr_indent">18</span> <span class="versetext_indent">Ĉar ili estos agrablaj, se vi gardos ilin en via interno;<br>
               Ili estos ĉiuj pretaj sur viaj lipoj.</span></p>
         <p class="verse_indent"><span class="versenr_indent">19</span> <span class="versetext_indent">Ke al la Eternulo estu via fido,<br>
               Tion mi instruis al vi hodiaŭ.</span></p>
         <p class="verse_indent"><span class="versenr_indent">20</span> <span class="versetext_indent">Ĉu mi ne skribis al vi tion trifoje<br>
               Kun konsiloj kaj scio,</span></p>
         <p class="verse_indent"><span class="versenr_indent">21</span> <span class="versetext_indent">Por sciigi al vi la ĝustecon de la paroloj de vero,<br>
               Por ke vi transdonu la parolojn de vero al tiuj, kiuj vin<br>
               sendis?</span></p>
      </p>
      <p class="indent">
         <p class="verse_indent"><span class="versenr_indent">22</span> <span class="versetext_indent">Ne prirabu malriĉulon, pro tio, ke li estas malriĉa;<br>
               Kaj ne premu senhavulon ĉe la pordego;</span></p>
         <p class="verse_indent"><span class="versenr_indent">23</span> <span class="versetext_indent">Ĉar la Eternulo defendos ilian aferon<br>
               Kaj dispremos iliajn premantojn.</span></p>
         <p class="verse_indent"><span class="versenr_indent">24</span> <span class="versetext_indent">Ne amikiĝu kun homo kolerema,<br>
               Kaj ne komunikiĝu kun homo flamiĝema;</span></p>
         <p class="verse_indent"><span class="versenr_indent">25</span> <span class="versetext_indent">Ke vi ne lernu lian vojon<br>
               Kaj ne ricevu reton por via animo.</span></p>
         <p class="verse_indent"><span class="versenr_indent">26</span> <span class="versetext_indent">Ne estu inter tiuj, kiuj firmigas per mano,<br>
               Kiuj garantias por ŝuldoj.</span></p>
         <p class="verse_indent"><span class="versenr_indent">27</span> <span class="versetext_indent">Se vi ne havos per kio pagi,<br>
               Oni ja prenos vian litaĵon de sub vi.</span></p>
         <p class="verse_indent"><span class="versenr_indent">28</span> <span class="versetext_indent">Ne forŝovu la antikvajn limojn,<br>
               Kiujn faris viaj patroj.</span></p>
         <p class="verse_indent"><span class="versenr_indent">29</span> <span class="versetext_indent">Se vi vidas homon lertan en sia profesio, li staros antaŭ<br>
               reĝoj;<br>
               Li ne staros antaŭ maleminentuloj.</span></p>
      </p>
      <div class="dist_chapter"></div>
      <h3 class="chapternr">23</h3>
      <p class="indent">
         <p class="indent_first">Kiam vi sidiĝos, por manĝi kun reganto,<br>
            Rigardu bone, kio estas antaŭ vi;
         </p>
         <p class="verse_indent"><span class="versenr_indent">2</span> <span class="versetext_indent">Kaj vi metu tranĉilon al via gorĝo,<br>
               Se vi estas avidulo.</span></p>
         <p class="verse_indent"><span class="versenr_indent">3</span> <span class="versetext_indent">Ne deziru liajn bongustajn manĝojn;<br>
               Ĉar ĝi estas trompa pano.</span></p>
         <p class="verse_indent"><span class="versenr_indent">4</span> <span class="versetext_indent">Ne penu riĉiĝi;<br>
               Forlasu vian pripensadon.</span></p>
         <p class="verse_indent"><span class="versenr_indent">5</span> <span class="versetext_indent">Ĉu vi direktos viajn okulojn al ĝi? ĝi jam ne ekzistos;<br>
               Ĉar riĉeco faras al si flugilojn kiel aglo, kaj forflugas al<br>
               la ĉielo.</span></p>
         <p class="verse_indent"><span class="versenr_indent">6</span> <span class="versetext_indent">Ne manĝu panon de malbondeziranto,<br>
               Kaj ne deziru liajn bongustajn manĝojn.</span></p>
         <p class="verse_indent"><span class="versenr_indent">7</span> <span class="versetext_indent">Ĉar kiaj estas la pensoj en lia animo, tia li ankaŭ estas:<br>
               Manĝu kaj trinku, li diros al vi,<br>
               Sed lia koro ne estas kun vi.</span></p>
         <p class="verse_indent"><span class="versenr_indent">8</span> <span class="versetext_indent">La pecon, kiun vi manĝis, vi elvomos;<br>
               Kaj vane vi perdis viajn agrablajn vortojn.</span></p>
         <p class="verse_indent"><span class="versenr_indent">9</span> <span class="versetext_indent">En la orelojn de malsaĝulo ne parolu;<br>
               Ĉar li malŝatos la saĝecon de viaj vortoj.</span></p>
         <p class="verse_indent"><span class="versenr_indent">10</span> <span class="versetext_indent">Ne forŝovu la antikvajn limojn,<br>
               Kaj sur la kampon de orfoj ne iru.</span></p>
         <p class="verse_indent"><span class="versenr_indent">11</span> <span class="versetext_indent">Ĉar ilia Liberiganto estas forta;<br>
               Li defendos ilian aferon kontraŭ vi.</span></p>
         <p class="verse_indent"><span class="versenr_indent">12</span> <span class="versetext_indent">Elmetu vian koron al instruo<br>
               Kaj viajn orelojn al paroloj de prudento.</span></p>
         <p class="verse_indent"><span class="versenr_indent">13</span> <span class="versetext_indent">Ne malvolu puni knabon:<br>
               Se vi batos lin per kano, li ne mortos.</span></p>
         <p class="verse_indent"><span class="versenr_indent">14</span> <span class="versetext_indent">Vi batos lin per kano,<br>
               Kaj lian animon vi savos de Ŝeol.</span></p>
         <p class="verse_indent"><span class="versenr_indent">15</span> <span class="versetext_indent">Mia filo, se via koro estos saĝa,<br>
               Tiam ĝojos ankaŭ mia koro.</span></p>
         <p class="verse_indent"><span class="versenr_indent">16</span> <span class="versetext_indent">Kaj mia internaĵo ĝojos,<br>
               Kiam viaj lipoj parolos ĝustaĵon.</span></p>
         <p class="verse_indent"><span class="versenr_indent">17</span> <span class="versetext_indent">Via koro sin tiru ne al pekuloj,<br>
               Sed al timo antaŭ la Eternulo ĉiutage.</span></p>
         <p class="verse_indent"><span class="versenr_indent">18</span> <span class="versetext_indent">Ĉar ekzistas estonteco,<br>
               Kaj via espero ne perdiĝos.</span></p>
         <p class="verse_indent"><span class="versenr_indent">19</span> <span class="versetext_indent">Aŭskultu vi, mia filo, kaj estu saĝa,<br>
               Kaj direktu vian koron al la ĝusta vojo.</span></p>
         <p class="verse_indent"><span class="versenr_indent">20</span> <span class="versetext_indent">Ne estu inter la drinkantoj de vino,<br>
               Inter tiuj, kiuj manĝas tro da viando;</span></p>
         <p class="verse_indent"><span class="versenr_indent">21</span> <span class="versetext_indent">Ĉar drinkemulo kaj manĝegemulo malriĉiĝos,<br>
               Kaj dormemulo havos sur si ĉifonaĵojn.</span></p>
         <p class="verse_indent"><span class="versenr_indent">22</span> <span class="versetext_indent">Aŭskultu vian patron, kiu vin naskigis,<br>
               Kaj ne malŝatu vian patrinon, kiam ŝi maljuniĝos.</span></p>
         <p class="verse_indent"><span class="versenr_indent">23</span> <span class="versetext_indent">Veron aĉetu, kaj ne vendu saĝon<br>
               Kaj instruon kaj prudenton.</span></p>
         <p class="verse_indent"><span class="versenr_indent">24</span> <span class="versetext_indent">Grandan ĝojon havas patro de virtulo,<br>
               Kaj naskinto de saĝulo ĝojos pro li.</span></p>
         <p class="verse_indent"><span class="versenr_indent">25</span> <span class="versetext_indent">Via patro kaj via patrino ĝojos,<br>
               Kaj via naskintino triumfos.</span></p>
         <p class="verse_indent"><span class="versenr_indent">26</span> <span class="versetext_indent">Donu, mia filo, vian koron al mi,<br>
               Kaj al viaj okuloj plaĉu miaj vojoj.</span></p>
         <p class="verse_indent"><span class="versenr_indent">27</span> <span class="versetext_indent">Ĉar malĉastulino estas profunda foso,<br>
               Kaj fremda edzino estas malvasta puto.</span></p>
         <p class="verse_indent"><span class="versenr_indent">28</span> <span class="versetext_indent">Ŝi embuskas kiel rabisto,<br>
               Kaj kolektas ĉirkaŭ si perfidulojn.</span></p>
         <p class="verse_indent"><span class="versenr_indent">29</span> <span class="versetext_indent">Ĉe kiu estas ploro? ĉe kiu estas ĝemoj? ĉe kiu estas<br>
               malpaco?<br>
               Ĉe kiu estas plendoj? ĉe kiu estas senkaŭzaj batoj?<br>
               Ĉe kiu estas malklaraj okuloj?</span></p>
         <p class="verse_indent"><span class="versenr_indent">30</span> <span class="versetext_indent">Ĉe tiuj, kiuj sidas malfrue ĉe vino,<br>
               Ĉe tiuj, kiuj venas, por gustumi aroman trinkaĵon.</span></p>
         <p class="verse_indent"><span class="versenr_indent">31</span> <span class="versetext_indent">Ne rigardu la vinon, kiel ruĝa ĝi estas,<br>
               Kiel ĝi brilas en la pokalo, kiel glate ĝi eniras:</span></p>
         <p class="verse_indent"><span class="versenr_indent">32</span> <span class="versetext_indent">En la fino ĝi mordas kiel serpento<br>
               Kaj pikas kiel vipuro.</span></p>
         <p class="verse_indent"><span class="versenr_indent">33</span> <span class="versetext_indent">Viaj okuloj vidos fremdaĵojn,<br>
               Kaj via koro parolos malĝustaĵojn.</span></p>
         <p class="verse_indent"><span class="versenr_indent">34</span> <span class="versetext_indent">Kaj vi estos kiel dormanto meze de la maro,<br>
               Kaj kiel dormanto sur la supro de masto.</span></p>
         <p class="verse_indent"><span class="versenr_indent">35</span> <span class="versetext_indent">Ili batis min, sed ĝi min ne doloris;<br>
               Ili frapis min, sed mi ne sentis;<br>
               Kiam mi vekiĝos, mi denove tion serĉos.</span></p>
      </p>
      <div class="dist_chapter"></div>
      <h3 class="chapternr">24</h3>
      <p class="indent">
         <p class="indent_first">Ne sekvu malbonajn homojn,<br>
            Kaj ne deziru esti kun ili;
         </p>
         <p class="verse_indent"><span class="versenr_indent">2</span> <span class="versetext_indent">Ĉar ilia koro pensas pri perfortaĵo,<br>
               Kaj ilia buŝo parolas malbonaĵon.</span></p>
         <p class="verse_indent"><span class="versenr_indent">3</span> <span class="versetext_indent">Per saĝo konstruiĝas domo,<br>
               Kaj per prudento ĝi fortikiĝas;</span></p>
         <p class="verse_indent"><span class="versenr_indent">4</span> <span class="versetext_indent">Kaj per sciado la ĉambroj pleniĝas<br>
               Per ĉia havo grandvalora kaj agrabla.</span></p>
         <p class="verse_indent"><span class="versenr_indent">5</span> <span class="versetext_indent">Homo saĝa havas forton,<br>
               Kaj homo prudenta estas potenca.</span></p>
         <p class="verse_indent"><span class="versenr_indent">6</span> <span class="versetext_indent">Kun pripenso faru militon;<br>
               Kaj venko venas per multe da konsilantoj.</span></p>
         <p class="verse_indent"><span class="versenr_indent">7</span> <span class="versetext_indent">Tro alta estas la saĝo por malsaĝulo;<br>
               Ĉe la pordego li ne malfermos sian buŝon.</span></p>
         <p class="verse_indent"><span class="versenr_indent">8</span> <span class="versetext_indent">Kiu intencas fari malbonon,<br>
               Tiun oni nomas maliculo.</span></p>
         <p class="verse_indent"><span class="versenr_indent">9</span> <span class="versetext_indent">Malico de malsaĝulo estas peko;<br>
               Kaj blasfemanto estas abomenaĵo por homo.</span></p>
         <p class="verse_indent"><span class="versenr_indent">10</span> <span class="versetext_indent">Se vi montriĝis malforta en tago de mizero,<br>
               Via forto estas ja malgranda.</span></p>
         <p class="verse_indent"><span class="versenr_indent">11</span> <span class="versetext_indent">Savu tiujn, kiujn oni prenis por mortigi,<br>
               Kaj ne fortiriĝu de tiuj, kiuj estas kondamnitaj al morto.</span></p>
         <p class="verse_indent"><span class="versenr_indent">12</span> <span class="versetext_indent">Se vi diras: Ni tion ne sciis,<br>
               La esploranto de koroj ja komprenas,<br>
               Kaj la gardanto de via animo ja scias,<br>
               Kaj Li redonas al homo laŭ liaj faroj.</span></p>
         <p class="verse_indent"><span class="versenr_indent">13</span> <span class="versetext_indent">Manĝu, mia filo, mielon, ĉar ĝi estas bona;<br>
               Kaj la mieltavolo estas dolĉa por via gorĝo;</span></p>
         <p class="verse_indent"><span class="versenr_indent">14</span> <span class="versetext_indent">Tia estas por via animo la sciado de saĝo, se vi ĝin trovis,<br>
               Kaj ekzistas estonteco, kaj via espero ne pereos.</span></p>
         <p class="verse_indent"><span class="versenr_indent">15</span> <span class="versetext_indent">Ne insidu, ho malvirtulo, kontraŭ la domo de virtulo;<br>
               Ne ataku lian ripozejon;</span></p>
         <p class="verse_indent"><span class="versenr_indent">16</span> <span class="versetext_indent">Ĉar sep fojojn virtulo falos, kaj tamen leviĝos;<br>
               Sed malvirtuloj implikiĝas en la malfeliĉo.</span></p>
         <p class="verse_indent"><span class="versenr_indent">17</span> <span class="versetext_indent">Kiam falas via malamiko, ne ĝoju,<br>
               Kaj ĉe lia malfeliĉo via koro ne plezuriĝu;</span></p>
         <p class="verse_indent"><span class="versenr_indent">18</span> <span class="versetext_indent">Ĉar eble la Eternulo vidos, kaj tio ne plaĉos al Li,<br>
               Kaj Li returnos de li Sian koleron.</span></p>
         <p class="verse_indent"><span class="versenr_indent">19</span> <span class="versetext_indent">Ne koleru kontraŭ malbonfarantoj,<br>
               Kaj ne enviu la malvirtulojn;</span></p>
         <p class="verse_indent"><span class="versenr_indent">20</span> <span class="versetext_indent">Ĉar la malbonulo ne havos estontecon;<br>
               La lumilo de malvirtuloj estingiĝos.</span></p>
         <p class="verse_indent"><span class="versenr_indent">21</span> <span class="versetext_indent">Timu, mia filo, la Eternulon kaj la reĝon;<br>
               Kun ribeluloj ne komunikiĝu.</span></p>
         <p class="verse_indent"><span class="versenr_indent">22</span> <span class="versetext_indent">Ĉar subite venos ilia pereo;<br>
               Kaj kiu scias, kiam venos la puno de ambaŭ?</span></p>
      </p>
      <p class="indent">
         <p class="verse_indent"><span class="versenr_indent">23</span> <span class="versetext_indent">Ankaŭ ĉi tio estas vortoj de saĝuloj:</span></p>
      </p>
      <p class="indent">
         <p class="verse_indent_cont">Konsideri personojn ĉe juĝado estas ne bone.</p>
         <p class="verse_indent"><span class="versenr_indent">24</span> <span class="versetext_indent">Kiu diras al malvirtulo: Vi estas virtulo,<br>
               Tiun malbenos popoloj, tiun malamos gentoj.</span></p>
         <p class="verse_indent"><span class="versenr_indent">25</span> <span class="versetext_indent">Sed kiuj faras riproĉojn, tiuj plaĉas,<br>
               Kaj sur ilin venos bona beno.</span></p>
         <p class="verse_indent"><span class="versenr_indent">26</span> <span class="versetext_indent">Kiu respondas ĝustajn vortojn,<br>
               Tiu kisas per la lipoj.</span></p>
         <p class="verse_indent"><span class="versenr_indent">27</span> <span class="versetext_indent">Plenumu vian laboron ekstere,<br>
               Pretigu ĉion sur via kampo;<br>
               Kaj poste aranĝu vian domon.</span></p>
         <p class="verse_indent"><span class="versenr_indent">28</span> <span class="versetext_indent">Ne atestu sen kaŭzo kontraŭ via proksimulo;<br>
               Ĉu vi trompus per via buŝo?</span></p>
         <p class="verse_indent"><span class="versenr_indent">29</span> <span class="versetext_indent">Ne diru: Kiel li agis kontraŭ mi, tiel mi agos kontraŭ li;<br>
               Mi redonos al la homo laŭ lia faro.</span></p>
         <p class="verse_indent"><span class="versenr_indent">30</span> <span class="versetext_indent">Mi pasis tra kampo de homo maldiligenta<br>
               Kaj tra vinberĝardeno de sensaĝulo;</span></p>
         <p class="verse_indent"><span class="versenr_indent">31</span> <span class="versetext_indent">Kaj jen ĉie elkreskis urtiko,<br>
               Ĉio estas kovrita de dornoj,<br>
               Kaj la ŝtona muro estas detruita.</span></p>
         <p class="verse_indent"><span class="versenr_indent">32</span> <span class="versetext_indent">Kaj kiam mi vidis, mi prenis ĝin en mian koron,<br>
               Mi rigardis, kaj ricevis instruon:</span></p>
         <p class="verse_indent"><span class="versenr_indent">33</span> <span class="versetext_indent">Iom da dormo, iom da dormeto,<br>
               Iom da kunmeto de la manoj por kuŝado;</span></p>
         <p class="verse_indent"><span class="versenr_indent">34</span> <span class="versetext_indent">Kaj venos via malriĉeco kiel rabisto,<br>
               Kaj via senhaveco kiel viro armita.</span></p>
      </p>
      <div class="dist_chapter"></div>
      <h3 class="chapternr">25</h3>
      <p class="indent">
         <p class="indent_first">Ankaŭ ĉi tio estas sentencoj de Salomono, kiujn kolektis la<br>
            viroj de Ĥizkija, reĝo de Judujo.
         </p>
      </p>
      <p class="indent">
         <p class="verse_indent"><span class="versenr_indent">2</span> <span class="versetext_indent">Honoro de Dio estas kaŝi aferon;<br>
               Sed honoro de reĝoj estas esplori aferon.</span></p>
         <p class="verse_indent"><span class="versenr_indent">3</span> <span class="versetext_indent">La ĉielo estas alta, la tero estas profunda,<br>
               Kaj la koro de reĝoj estas neesplorebla.</span></p>
         <p class="verse_indent"><span class="versenr_indent">4</span> <span class="versetext_indent">Forigu de arĝento la almiksaĵon,<br>
               Kaj la puriganto ricevos vazon.</span></p>
         <p class="verse_indent"><span class="versenr_indent">5</span> <span class="versetext_indent">Forigu malvirtulon de la reĝo,<br>
               Kaj lia trono fortikiĝos en justeco.</span></p>
         <p class="verse_indent"><span class="versenr_indent">6</span> <span class="versetext_indent">Ne montru vin granda antaŭ la reĝo,<br>
               Kaj sur la loko de eminentuloj ne stariĝu;</span></p>
         <p class="verse_indent"><span class="versenr_indent">7</span> <span class="versetext_indent">Ĉar pli bone estas, se oni diros al vi: Leviĝu ĉi tien,<br>
               Ol se oni malaltigos vin antaŭ eminentulo,<br>
               Kiun vidis viaj okuloj.</span></p>
         <p class="verse_indent"><span class="versenr_indent">8</span> <span class="versetext_indent">Ne komencu tuj disputi;<br>
               Ĉar kion vi faros poste, kiam via proksimulo vin hontigos?</span></p>
         <p class="verse_indent"><span class="versenr_indent">9</span> <span class="versetext_indent">Faru disputon kun via proksimulo mem,<br>
               Sed sekreton de aliulo ne malkaŝu;</span></p>
         <p class="verse_indent"><span class="versenr_indent">10</span> <span class="versetext_indent">Ĉar alie aŭdanto vin riproĉos,<br>
               Kaj vian babilon vi jam ne povos repreni.</span></p>
         <p class="verse_indent"><span class="versenr_indent">11</span> <span class="versetext_indent">Vorto dirita en ĝusta tempo<br>
               Estas kiel oraj pomoj sur retaĵo arĝenta.</span></p>
         <p class="verse_indent"><span class="versenr_indent">12</span> <span class="versetext_indent">Kiel ora orelringo kaj multekosta kolringo,<br>
               Tiel estas saĝa admonanto por aŭskultanta orelo.</span></p>
         <p class="verse_indent"><span class="versenr_indent">13</span> <span class="versetext_indent">Kiel malvarmo de neĝo en la tempo de rikolto,<br>
               Tiel estas fidela sendito por siaj sendintoj:<br>
               Li revigligas la animon de sia sinjoro.</span></p>
         <p class="verse_indent"><span class="versenr_indent">14</span> <span class="versetext_indent">Kiel nuboj kaj vento sen pluvo,<br>
               Tiel estas homo, kiu fanfaronas per dono, kiun li ne faras.</span></p>
         <p class="verse_indent"><span class="versenr_indent">15</span> <span class="versetext_indent">Per pacienco oni altiras al si potenculon,<br>
               Kaj mola parolo rompas oston.</span></p>
         <p class="verse_indent"><span class="versenr_indent">16</span> <span class="versetext_indent">Kiam vi trovis mielon, manĝu, kiom vi bezonas,<br>
               Por ke vi ne fariĝu tro sata kaj ne elvomu ĝin.</span></p>
         <p class="verse_indent"><span class="versenr_indent">17</span> <span class="versetext_indent">Detenu vian piedon de la domo de via proksimulo;<br>
               Ĉar alie vi tedus lin kaj li vin malamus.</span></p>
         <p class="verse_indent"><span class="versenr_indent">18</span> <span class="versetext_indent">Kiel martelo kaj glavo kaj akra sago<br>
               Estas tiu homo, kiu parolas pri sia proksimulo malveran<br>
               ateston.</span></p>
         <p class="verse_indent"><span class="versenr_indent">19</span> <span class="versetext_indent">Kiel putra dento kaj malforta piedo<br>
               Estas nefidinda espero en tago de mizero.</span></p>
         <p class="verse_indent"><span class="versenr_indent">20</span> <span class="versetext_indent">Kiel demeto de vesto en tempo de malvarmo, kiel vinagro sur<br>
               natro,<br>
               Tiel estas kantado de kantoj al koro suferanta.</span></p>
         <p class="verse_indent"><span class="versenr_indent">21</span> <span class="versetext_indent">Se via malamanto estas malsata, manĝigu al li panon;<br>
               Kaj se li estas soifa, trinkigu al li akvon;</span></p>
         <p class="verse_indent"><span class="versenr_indent">22</span> <span class="versetext_indent">Ĉar fajrajn karbojn vi kolektos sur lia kapo,<br>
               Kaj la Eternulo vin rekompencos.</span></p>
         <p class="verse_indent"><span class="versenr_indent">23</span> <span class="versetext_indent">Norda vento kaŭzas pluvon,<br>
               Kaj ĉagrenita vizaĝo kaŝatan parolon.</span></p>
         <p class="verse_indent"><span class="versenr_indent">24</span> <span class="versetext_indent">Pli bone estas loĝi sur angulo de tegmento,<br>
               Ol kun malpacema edzino en komuna domo.</span></p>
         <p class="verse_indent"><span class="versenr_indent">25</span> <span class="versetext_indent">Kiel malvarma akvo por suferanto de soifo,<br>
               Tiel estas bona sciigo el lando malproksima.</span></p>
         <p class="verse_indent"><span class="versenr_indent">26</span> <span class="versetext_indent">Virtulo, kiu falas antaŭ malvirtulo,<br>
               Estas malklara fonto kaj malbonigita puto.</span></p>
         <p class="verse_indent"><span class="versenr_indent">27</span> <span class="versetext_indent">Ne bone estas manĝi tro multe da mielo;<br>
               Kaj ne glore estas serĉi sian gloron.</span></p>
         <p class="verse_indent"><span class="versenr_indent">28</span> <span class="versetext_indent">Homo, kiu ne povas regi sian spiriton,<br>
               Estas urbo detruita, kiu ne havas muron.</span></p>
      </p>
      <div class="dist_chapter"></div>
      <h3 class="chapternr">26</h3>
      <p class="indent">
         <p class="indent_first">Kiel neĝo en somero, kaj kiel pluvo en tempo de rikolto,<br>
            Tiel ne konvenas honoro por malsaĝulo.
         </p>
         <p class="verse_indent"><span class="versenr_indent">2</span> <span class="versetext_indent">Kiel birdo forleviĝas, kiel hirundo forflugas,<br>
               Tiel senkaŭza malbeno ne efektiviĝas.</span></p>
         <p class="verse_indent"><span class="versenr_indent">3</span> <span class="versetext_indent">Vipo estas por ĉevalo, brido por azeno,<br>
               Kaj bastono por la dorso de malsaĝuloj.</span></p>
         <p class="verse_indent"><span class="versenr_indent">4</span> <span class="versetext_indent">Ne respondu al malsaĝulo laŭ lia malsaĝeco,<br>
               Por ke vi mem ne fariĝu egala al li.</span></p>
         <p class="verse_indent"><span class="versenr_indent">5</span> <span class="versetext_indent">Respondu al malsaĝulo laŭ lia malsaĝeco,<br>
               Por ke li ne estu saĝulo en siaj propraj okuloj.</span></p>
         <p class="verse_indent"><span class="versenr_indent">6</span> <span class="versetext_indent">Kiu komisias aferon al malsaĝulo,<br>
               Tiu tranĉas al si la piedojn kaj sin suferigas.</span></p>
         <p class="verse_indent"><span class="versenr_indent">7</span> <span class="versetext_indent">Kiel la kruroj de lamulo pendas peze,<br>
               Tiel estas sentenco en la buŝo de malsaĝuloj.</span></p>
         <p class="verse_indent"><span class="versenr_indent">8</span> <span class="versetext_indent">Kiel iu, kiu alligas ŝtonon al ĵetilo,<br>
               Tiel estas tiu, kiu faras honoron al malsaĝulo.</span></p>
         <p class="verse_indent"><span class="versenr_indent">9</span> <span class="versetext_indent">Kiel dorna kano en la mano de ebriulo,<br>
               Tiel estas sentenco en la buŝo de malsaĝuloj.</span></p>
         <p class="verse_indent"><span class="versenr_indent">10</span> <span class="versetext_indent">Kompetentulo ĉion bone faras;<br>
               Sed kiu dungas pasantojn, tiu dungas malsaĝulojn.</span></p>
         <p class="verse_indent"><span class="versenr_indent">11</span> <span class="versetext_indent">Kiel hundo revenas al sia vomitaĵo,<br>
               Tiel malsaĝulo ripetas sian malsaĝaĵon.</span></p>
         <p class="verse_indent"><span class="versenr_indent">12</span> <span class="versetext_indent">Ĉu vi vidas homon, kiu estas saĝa en siaj okuloj?<br>
               Estas pli da espero por malsaĝulo ol por li.</span></p>
         <p class="verse_indent"><span class="versenr_indent">13</span> <span class="versetext_indent">Maldiligentulo diras: Leono estas sur la vojo,<br>
               Leono estas sur la stratoj.</span></p>
         <p class="verse_indent"><span class="versenr_indent">14</span> <span class="versetext_indent">Pordo turniĝas sur sia hoko,<br>
               Kaj maldiligentulo sur sia lito.</span></p>
         <p class="verse_indent"><span class="versenr_indent">15</span> <span class="versetext_indent">Maldiligentulo ŝovas sian manon en la poton,<br>
               Kaj ne volas venigi ĝin al sia buŝo.</span></p>
         <p class="verse_indent"><span class="versenr_indent">16</span> <span class="versetext_indent">Maldiligentulo estas en siaj okuloj pli saĝa,<br>
               Ol sep veraj saĝuloj.</span></p>
         <p class="verse_indent"><span class="versenr_indent">17</span> <span class="versetext_indent">Pasanto, kiu sin miksas en malpropran disputon,<br>
               Estas kiel iu, kiu kaptas hundon je la oreloj.</span></p>
         <p class="verse_indent"><span class="versenr_indent">18</span> <span class="versetext_indent">Kiel frenezulo, kiu ĵetas fajron,<br>
               Sagojn, kaj morton,</span></p>
         <p class="verse_indent"><span class="versenr_indent">19</span> <span class="versetext_indent">Tiel estas homo, kiu trompas sian proksimulon,<br>
               Kaj diras: Mi ja ŝercas.</span></p>
         <p class="verse_indent"><span class="versenr_indent">20</span> <span class="versetext_indent">Kie ne estas ligno, estingiĝas la fajro;<br>
               Kaj se ne estas kalumnianto, ĉesiĝas malpaco.</span></p>
         <p class="verse_indent"><span class="versenr_indent">21</span> <span class="versetext_indent">Karbo servas por ardaĵo, ligno por fajro,<br>
               Kaj homo malpacema por provoki malpacon.</span></p>
         <p class="verse_indent"><span class="versenr_indent">22</span> <span class="versetext_indent">La vortoj de kalumnianto estas kiel frandaĵoj,<br>
               Kaj ili penetras en la profundon de la ventro.</span></p>
         <p class="verse_indent"><span class="versenr_indent">23</span> <span class="versetext_indent">Varmegaj lipoj kun malica koro<br>
               Estas nepurigita arĝento, kiu kovras argilaĵon.</span></p>
         <p class="verse_indent"><span class="versenr_indent">24</span> <span class="versetext_indent">Malamanto havas maskitajn parolojn,<br>
               Kaj en sia koro li preparas malicon.</span></p>
         <p class="verse_indent"><span class="versenr_indent">25</span> <span class="versetext_indent">Kiam li ĉarmigas sian voĉon, ne kredu al li;<br>
               Ĉar sep abomenaĵoj estas en lia koro.</span></p>
         <p class="verse_indent"><span class="versenr_indent">26</span> <span class="versetext_indent">Kiu trompe kaŝas malamon,<br>
               Tiu aperigos sian malbonecon en popola kunveno.</span></p>
         <p class="verse_indent"><span class="versenr_indent">27</span> <span class="versetext_indent">Kiu fosas foson, tiu falos en ĝin;<br>
               Kaj kiu rulas ŝtonon, al tiu ĝi revenos.</span></p>
         <p class="verse_indent"><span class="versenr_indent">28</span> <span class="versetext_indent">Mensogema lango malamas tiujn, kiujn ĝi dispremis;<br>
               Kaj hipokrita buŝo kaŭzas pereon.</span></p>
      </p>
      <div class="dist_chapter"></div>
      <h3 class="chapternr">27</h3>
      <p class="indent">
         <p class="indent_first">Ne fanfaronu pri la morgaŭa tago;<br>
            Ĉar vi ne scias, kion naskos la tago.
         </p>
         <p class="verse_indent"><span class="versenr_indent">2</span> <span class="versetext_indent">Alia vin laŭdu, sed ne via buŝo;<br>
               Fremdulo, sed ne viaj lipoj.</span></p>
         <p class="verse_indent"><span class="versenr_indent">3</span> <span class="versetext_indent">Peza estas ŝtono, kaj sablo estas ŝarĝo;<br>
               Sed kolero de malsaĝulo estas pli peza ol ambaŭ.</span></p>
         <p class="verse_indent"><span class="versenr_indent">4</span> <span class="versetext_indent">Kolero estas kruelaĵo, kaj furiozo estas superakvego;<br>
               Sed kiu sin tenos kontraŭ envio?</span></p>
         <p class="verse_indent"><span class="versenr_indent">5</span> <span class="versetext_indent">Pli bona estas riproĉo nekaŝita,<br>
               Ol amo kaŝita.</span></p>
         <p class="verse_indent"><span class="versenr_indent">6</span> <span class="versetext_indent">Fidelkoraj estas la batoj de amanto;<br>
               Sed tro multaj estas la kisoj de malamanto.</span></p>
         <p class="verse_indent"><span class="versenr_indent">7</span> <span class="versetext_indent">Sata animo malŝatas mieltavolon,<br>
               Sed por malsata animo ĉio maldolĉa estas dolĉa.</span></p>
         <p class="verse_indent"><span class="versenr_indent">8</span> <span class="versetext_indent">Kiel birdo, kiu forlasis sian neston,<br>
               Tiel estas homo, kiu forlasis sian lokon.</span></p>
         <p class="verse_indent"><span class="versenr_indent">9</span> <span class="versetext_indent">Oleo kaj odorfumaĵo ĝojigas la koron,<br>
               Kaj la konsilo de amiko estas dolĉaĵo por la animo.</span></p>
         <p class="verse_indent"><span class="versenr_indent">10</span> <span class="versetext_indent">Ne forlasu vian amikon kaj la amikon de via patro,<br>
               Kaj en la domon de via frato ne iru en la tago de via<br>
               mizero;<br>
               Pli bona estas najbaro proksima, ol frato malproksima.</span></p>
         <p class="verse_indent"><span class="versenr_indent">11</span> <span class="versetext_indent">Estu saĝa, mia filo, kaj ĝojigu mian koron;<br>
               Kaj mi havos kion respondi al mia insultanto.</span></p>
         <p class="verse_indent"><span class="versenr_indent">12</span> <span class="versetext_indent">Prudentulo antaŭvidas malbonon, kaj kaŝiĝas;<br>
               Sed naivuloj antaŭenpaŝas, kaj difektiĝas.</span></p>
         <p class="verse_indent"><span class="versenr_indent">13</span> <span class="versetext_indent">Prenu la veston de tiu, kiu garantiis por aliulo;<br>
               Kaj pro la fremduloj prenu de li garantiaĵon.</span></p>
         <p class="verse_indent"><span class="versenr_indent">14</span> <span class="versetext_indent">Kiu frue matene benas sian proksimulon per laŭta voĉo,<br>
               Tiu estos opiniata malbenanto.</span></p>
         <p class="verse_indent"><span class="versenr_indent">15</span> <span class="versetext_indent">Defluilo en pluva tago<br>
               Kaj malpacema edzino estas egalaj.</span></p>
         <p class="verse_indent"><span class="versenr_indent">16</span> <span class="versetext_indent">Kiu ŝin retenas, tiu retenas venton<br>
               Kaj volas kapti oleon per sia dekstra mano.</span></p>
         <p class="verse_indent"><span class="versenr_indent">17</span> <span class="versetext_indent">Fero akriĝas per fero,<br>
               Kaj homon akrigas la rigardo de lia proksimulo.</span></p>
         <p class="verse_indent"><span class="versenr_indent">18</span> <span class="versetext_indent">Kiu gardas figarbon, tiu manĝos ĝiajn fruktojn;<br>
               Kaj kiu gardas sian sinjoron, tiu estos honorata.</span></p>
         <p class="verse_indent"><span class="versenr_indent">19</span> <span class="versetext_indent">Kiel en la akvo vizaĝo speguliĝas al vizaĝo,<br>
               Tiel la koro de homo estas kontraŭ alia koro.</span></p>
         <p class="verse_indent"><span class="versenr_indent">20</span> <span class="versetext_indent">Ŝeol kaj la abismo neniam satiĝas;<br>
               Kaj ankaŭ la okuloj de homo neniam satiĝas.</span></p>
         <p class="verse_indent"><span class="versenr_indent">21</span> <span class="versetext_indent">Kiel fandujo por arĝento kaj forno por oro,<br>
               Tiel estas por homo la buŝo de lia laŭdanto.</span></p>
         <p class="verse_indent"><span class="versenr_indent">22</span> <span class="versetext_indent">Se vi pistos malsaĝulon en pistujo inter griaĵo,<br>
               Lia malsaĝeco de li ne apartiĝos.</span></p>
      </p>
      <p class="indent">
         <p class="verse_indent"><span class="versenr_indent">23</span> <span class="versetext_indent">Bone konu viajn ŝafojn,<br>
               Atentu viajn brutarojn.</span></p>
         <p class="verse_indent"><span class="versenr_indent">24</span> <span class="versetext_indent">Ĉar riĉeco ne daŭras eterne,<br>
               Kaj krono ne restas por ĉiuj generacioj.</span></p>
         <p class="verse_indent"><span class="versenr_indent">25</span> <span class="versetext_indent">Aperas herbo, montriĝas verdaĵo,<br>
               Kaj kolektiĝas kreskaĵoj de la montoj.</span></p>
         <p class="verse_indent"><span class="versenr_indent">26</span> <span class="versetext_indent">Ŝafidoj estas, por vesti vin,<br>
               Kaj kaproj, por doni al vi la eblon aĉeti kampon.</span></p>
         <p class="verse_indent"><span class="versenr_indent">27</span> <span class="versetext_indent">Estas sufiĉe da kaprina lakto, por nutri vin, por nutri vian<br>
               domon,<br>
               Kaj por subteni la vivon de viaj servantinoj.</span></p>
      </p>
      <div class="dist_chapter"></div>
      <h3 class="chapternr">28</h3>
      <p class="indent">
         <p class="indent_first">Malvirtulo kuras, kiam neniu persekutas;<br>
            Sed virtuloj estas sentimaj kiel leono.
         </p>
         <p class="verse_indent"><span class="versenr_indent">2</span> <span class="versetext_indent">Kiam lando pekas, ĝi havas multe da estroj;<br>
               Sed se regas homo prudenta kaj kompetenta, li regas longe.</span></p>
         <p class="verse_indent"><span class="versenr_indent">3</span> <span class="versetext_indent">Homo malriĉa, kiu premas malriĉulojn,<br>
               Estas kiel pluvo batanta, sed ne dononta panon.</span></p>
         <p class="verse_indent"><span class="versenr_indent">4</span> <span class="versetext_indent">Kiuj forlasis la leĝojn, tiuj laŭdas malvirtulon;<br>
               Sed la observantoj de la leĝoj indignas kontraŭ li.</span></p>
         <p class="verse_indent"><span class="versenr_indent">5</span> <span class="versetext_indent">Malbonaj homoj ne komprenas justecon;<br>
               Sed la serĉantoj de la Eternulo komprenas ĉion.</span></p>
         <p class="verse_indent"><span class="versenr_indent">6</span> <span class="versetext_indent">Pli bona estas malriĉulo, kiu iras en sia senkulpeco,<br>
               Ol homo, kiu iras malĝustan vojon, kvankam li estas riĉa.</span></p>
         <p class="verse_indent"><span class="versenr_indent">7</span> <span class="versetext_indent">Kiu observas la leĝojn, tiu estas filo prudenta;<br>
               Sed kunulo de malĉastuloj hontigas sian patron.</span></p>
         <p class="verse_indent"><span class="versenr_indent">8</span> <span class="versetext_indent">Kiu pligrandigas sian havon per procentegoj kaj troprofito,<br>
               Tiu kolektas ĝin por kompatanto de malriĉuloj.</span></p>
         <p class="verse_indent"><span class="versenr_indent">9</span> <span class="versetext_indent">Kiu forklinas sian orelon de aŭdado de instruo,<br>
               Ties eĉ preĝo estas abomenaĵo.</span></p>
         <p class="verse_indent"><span class="versenr_indent">10</span> <span class="versetext_indent">Kiu forlogas virtulojn al vojo malbona,<br>
               Tiu mem falos en sian foson;<br>
               Sed la senkulpuloj heredos bonon.</span></p>
         <p class="verse_indent"><span class="versenr_indent">11</span> <span class="versetext_indent">Riĉulo estas saĝa en siaj okuloj;<br>
               Sed saĝa malriĉulo lin tute travidas.</span></p>
         <p class="verse_indent"><span class="versenr_indent">12</span> <span class="versetext_indent">Kiam triumfas virtuloj, estas granda gloro;<br>
               Sed kiam altiĝas malvirtuloj, tiam homoj sin kaŝas.</span></p>
         <p class="verse_indent"><span class="versenr_indent">13</span> <span class="versetext_indent">Kiu kaŝas siajn pekojn, tiu ne estos feliĉa;<br>
               Sed kiu ilin konfesas kaj forlasas, tiu estos pardonita.</span></p>
         <p class="verse_indent"><span class="versenr_indent">14</span> <span class="versetext_indent">Bone estas al homo, kiu ĉiam timas;<br>
               Sed kiu havas malmolan koron, tiu falos en malfeliĉon.</span></p>
         <p class="verse_indent"><span class="versenr_indent">15</span> <span class="versetext_indent">Leono krieganta kaj urso avida<br>
               Estas malvirta reganto super malriĉa popolo.</span></p>
         <p class="verse_indent"><span class="versenr_indent">16</span> <span class="versetext_indent">Se reganto estas neprudenta, tiam fariĝas multe da<br>
               maljustaĵoj;<br>
               Sed kiu malamas maljustan profiton, tiu longe vivos.</span></p>
         <p class="verse_indent"><span class="versenr_indent">17</span> <span class="versetext_indent">Homo, kies konscienco estas ŝarĝita de mortigo,<br>
               Kuros al foso; kaj oni lin ne haltigu.</span></p>
         <p class="verse_indent"><span class="versenr_indent">18</span> <span class="versetext_indent">Kiu iras en senpekeco, tiu estos savita;<br>
               Sed kiu iras malĝustan vojon, tiu subite falos.</span></p>
         <p class="verse_indent"><span class="versenr_indent">19</span> <span class="versetext_indent">Kiu prilaboras sian teron, tiu havos sate da pano;<br>
               Sed kiu serĉas vantaĵojn, tiu havos plenan malriĉecon.</span></p>
         <p class="verse_indent"><span class="versenr_indent">20</span> <span class="versetext_indent">Homon fidelan oni multe benas;<br>
               Sed kiu rapidas riĉiĝi, tiu ne restos sen puno.</span></p>
         <p class="verse_indent"><span class="versenr_indent">21</span> <span class="versetext_indent">Konsideri personojn ne estas bone;<br>
               Pro peco da pano homo pekus.</span></p>
         <p class="verse_indent"><span class="versenr_indent">22</span> <span class="versetext_indent">Homo enviema rapidas al riĉeco,<br>
               Kaj li ne scias, ke malriĉeco lin atendas.</span></p>
         <p class="verse_indent"><span class="versenr_indent">23</span> <span class="versetext_indent">Kiu faras riproĉojn al homo, tiu poste trovos pli da danko,<br>
               Ol tiu, kiu flatas per la lango.</span></p>
         <p class="verse_indent"><span class="versenr_indent">24</span> <span class="versetext_indent">Kiu rabas de sia patro kaj patrino, kaj diras: Ĝi ne estas<br>
               peko,<br>
               Tiu estas kamarado de mortigisto.</span></p>
         <p class="verse_indent"><span class="versenr_indent">25</span> <span class="versetext_indent">Fierulo kaŭzas malpacojn;<br>
               Sed kiu fidas la Eternulon, tiu estos bonstata.</span></p>
         <p class="verse_indent"><span class="versenr_indent">26</span> <span class="versetext_indent">Kiu fidas sin mem, tiu estas malsaĝa;<br>
               Sed kiu tenas sin prudente, tiu estos savita.</span></p>
         <p class="verse_indent"><span class="versenr_indent">27</span> <span class="versetext_indent">Kiu donas al malriĉulo, tiu ne havos mankon;<br>
               Sed kiu kovras siajn okulojn, tiu estas multe malbenata.</span></p>
         <p class="verse_indent"><span class="versenr_indent">28</span> <span class="versetext_indent">Kiam malvirtuloj altiĝas, homoj kaŝiĝas;<br>
               Sed kiam ili pereas, tiam multiĝas virtuloj.</span></p>
      </p>
      <div class="dist_chapter"></div>
      <h3 class="chapternr">29</h3>
      <p class="indent">
         <p class="indent_first">Se homo ofte admonita restos obstina,<br>
            Li subite pereos sen ia helpo.
         </p>
         <p class="verse_indent"><span class="versenr_indent">2</span> <span class="versetext_indent">Kiam altiĝas virtuloj, la popolo ĝojas;<br>
               Sed kiam regas malvirtulo, la popolo ĝemas.</span></p>
         <p class="verse_indent"><span class="versenr_indent">3</span> <span class="versetext_indent">Homo, kiu amas saĝon, ĝojigas sian patron;<br>
               Sed kiu komunikiĝas kun malĉastulinoj, tiu disperdas sian<br>
               havon.</span></p>
         <p class="verse_indent"><span class="versenr_indent">4</span> <span class="versetext_indent">Reĝo per justeco fortikigas la landon;<br>
               Sed donacamanto ĝin ruinigas.</span></p>
         <p class="verse_indent"><span class="versenr_indent">5</span> <span class="versetext_indent">Homo, kiu flatas al sia proksimulo,<br>
               Metas reton antaŭ liaj piedoj.</span></p>
         <p class="verse_indent"><span class="versenr_indent">6</span> <span class="versetext_indent">Per sia pekado malbona homo sin implikas;<br>
               Sed virtulo triumfas kaj ĝojas.</span></p>
         <p class="verse_indent"><span class="versenr_indent">7</span> <span class="versetext_indent">Virtulo penas ekkoni la aferon de malriĉuloj;<br>
               Sed malvirtulo ne povas kompreni.</span></p>
         <p class="verse_indent"><span class="versenr_indent">8</span> <span class="versetext_indent">Homoj blasfemantaj indignigas urbon;<br>
               Sed saĝuloj kvietigas koleron.</span></p>
         <p class="verse_indent"><span class="versenr_indent">9</span> <span class="versetext_indent">Se saĝa homo havas juĝan aferon kun homo malsaĝa,<br>
               Tiam, ĉu li koleras, ĉu li ridas, li ne havas trankvilon.</span></p>
         <p class="verse_indent"><span class="versenr_indent">10</span> <span class="versetext_indent">Sangaviduloj malamas senkulpulon;<br>
               Sed virtuloj zorgas pri lia vivo.</span></p>
         <p class="verse_indent"><span class="versenr_indent">11</span> <span class="versetext_indent">Sian tutan koleron aperigas malsaĝulo;<br>
               Sed saĝulo ĝin retenas.</span></p>
         <p class="verse_indent"><span class="versenr_indent">12</span> <span class="versetext_indent">Se reganto atentas mensogon,<br>
               Tiam ĉiuj liaj servantoj estas malvirtuloj.</span></p>
         <p class="verse_indent"><span class="versenr_indent">13</span> <span class="versetext_indent">Malriĉulo kaj procentegisto renkontiĝas;<br>
               La Eternulo donas lumon al la okuloj de ambaŭ.</span></p>
         <p class="verse_indent"><span class="versenr_indent">14</span> <span class="versetext_indent">Se reĝo juĝas juste malriĉulojn,<br>
               Lia trono fortikiĝas por ĉiam.</span></p>
         <p class="verse_indent"><span class="versenr_indent">15</span> <span class="versetext_indent">Kano kaj instruo donas saĝon;<br>
               Sed knabo, lasita al si mem, hontigas sian patrinon.</span></p>
         <p class="verse_indent"><span class="versenr_indent">16</span> <span class="versetext_indent">Kiam altiĝas malvirtuloj, tiam multiĝas krimoj;<br>
               Sed virtuloj vidos ilian falon.</span></p>
         <p class="verse_indent"><span class="versenr_indent">17</span> <span class="versetext_indent">Punu vian filon, kaj li vin trankviligos,<br>
               Kaj li donos ĝojon al via animo.</span></p>
         <p class="verse_indent"><span class="versenr_indent">18</span> <span class="versetext_indent">Se ne ekzistas profetaj predikoj, tiam popolo fariĝas<br>
               sovaĝa;<br>
               Sed bone estas al tiu, kiu observas la leĝojn.</span></p>
         <p class="verse_indent"><span class="versenr_indent">19</span> <span class="versetext_indent">Per vortoj sklavo ne instruiĝas;<br>
               Ĉar li komprenas, sed ne obeas.</span></p>
         <p class="verse_indent"><span class="versenr_indent">20</span> <span class="versetext_indent">Ĉu vi vidas homon, kiu tro rapidas kun siaj vortoj?<br>
               Estas pli da espero por malsaĝulo ol por li.</span></p>
         <p class="verse_indent"><span class="versenr_indent">21</span> <span class="versetext_indent">Se oni de infaneco kutimigas sklavon al dorlotiĝado,<br>
               Li poste fariĝas neregebla.</span></p>
         <p class="verse_indent"><span class="versenr_indent">22</span> <span class="versetext_indent">Kolerema homo kaŭzas malpacojn,<br>
               Kaj flamiĝema kaŭzas multajn pekojn.</span></p>
         <p class="verse_indent"><span class="versenr_indent">23</span> <span class="versetext_indent">La fiereco de homo lin malaltigos;<br>
               Sed humilulo atingos honoron.</span></p>
         <p class="verse_indent"><span class="versenr_indent">24</span> <span class="versetext_indent">Kiu dividas kun ŝtelisto, tiu malamas sian animon;<br>
               Li aŭdas la ĵuron kaj nenion diras.</span></p>
         <p class="verse_indent"><span class="versenr_indent">25</span> <span class="versetext_indent">Timo antaŭ homoj faligas en reton;<br>
               Sed kiu fidas la Eternulon, tiu estas ŝirmita.</span></p>
         <p class="verse_indent"><span class="versenr_indent">26</span> <span class="versetext_indent">Multaj serĉas favoron de reganto;<br>
               Sed la sorto de homo dependas de la Eternulo.</span></p>
         <p class="verse_indent"><span class="versenr_indent">27</span> <span class="versetext_indent">Maljusta homo estas abomenaĵo por virtuloj;<br>
               Kaj kiu iras la ĝustan vojon, tiu estas abomenaĵo por<br>
               malvirtulo.</span></p>
      </p>
      <div class="dist_chapter"></div>
      <h3 class="chapternr">30</h3>
      <p class="indent">
         <p class="indent_first">Vortoj de Agur, filo de Jake.</p>
      </p>
      <p class="indent">
         <p class="verse_indent_first">Profeta parolo de tiu viro al Itiel, al Itiel kaj Ukal.</p>
         <p class="verse_indent"><span class="versenr_indent">2</span> <span class="versetext_indent">Mi estas la plej malklera homo,<br>
               Kaj homan prudenton mi ne posedas.</span></p>
         <p class="verse_indent"><span class="versenr_indent">3</span> <span class="versetext_indent">Kaj mi ne lernis saĝon,<br>
               Kaj pri la Sanktulo mi ne havas ekkonon.</span></p>
         <p class="verse_indent"><span class="versenr_indent">4</span> <span class="versetext_indent">Kiu leviĝis en la ĉielon, kaj malleviĝis?<br>
               Kiu kolektis la venton en siajn mankavojn?<br>
               Kiu ligis la akvon en la veston?<br>
               Kiu aranĝis ĉiujn limojn de la tero?<br>
               Kia estas lia nomo? kaj kia estas la nomo de lia filo?<br>
               Ĉu vi scias?</span></p>
      </p>
      <p class="indent">
         <p class="verse_indent"><span class="versenr_indent">5</span> <span class="versetext_indent">Ĉiu diro de Dio estas pura;<br>
               Li estas ŝildo por tiuj, kiuj Lin fidas.</span></p>
         <p class="verse_indent"><span class="versenr_indent">6</span> <span class="versetext_indent">Ne aldonu al Liaj vortoj,<br>
               Por ke Li ne punu vin, kaj por ke vi ne aperu mensoganto.</span></p>
      </p>
      <p class="indent">
         <p class="verse_indent"><span class="versenr_indent">7</span> <span class="versetext_indent">Du aferojn mi petis de Vi;<br>
               Ne rifuzu al mi, antaŭ ol mi mortos:</span></p>
         <p class="verse_indent"><span class="versenr_indent">8</span> <span class="versetext_indent">Falsaĵon kaj mensogaĵon forigu de mi;<br>
               Malriĉecon kaj riĉecon ne donu al mi;<br>
               Nutru min per tiom da pano, kiom mi bezonas.</span></p>
         <p class="verse_indent"><span class="versenr_indent">9</span> <span class="versetext_indent">Ĉar alie mi eble trosatiĝus kaj neus, kaj dirus: Kiu estas<br>
               la Eternulo?<br>
               Aŭ eble mi malriĉiĝus kaj ŝtelus,<br>
               Kaj malbonuzus la nomon de mia Dio.</span></p>
      </p>
      <p class="indent">
         <p class="verse_indent"><span class="versenr_indent">10</span> <span class="versetext_indent">Ne kalumniu sklavon antaŭ lia sinjoro,<br>
               Por ke li ne malbenu vin kaj vi ne fariĝu kulpulo.</span></p>
      </p>
      <p class="indent">
         <p class="verse_indent"><span class="versenr_indent">11</span> <span class="versetext_indent">Estas generacio, kiu malbenas sian patron<br>
               Kaj ne benas sian patrinon;</span></p>
         <p class="verse_indent"><span class="versenr_indent">12</span> <span class="versetext_indent">Generacio, kiu estas pura en siaj okuloj<br>
               Kaj tamen ne laviĝis de siaj malpuraĵoj;</span></p>
         <p class="verse_indent"><span class="versenr_indent">13</span> <span class="versetext_indent">Generacio, kiu tiel alte tenas siajn okulojn<br>
               Kaj tiel levas siajn palpebrojn;</span></p>
         <p class="verse_indent"><span class="versenr_indent">14</span> <span class="versetext_indent">Generacio, kies dentoj estas glavoj kaj kies makzeloj estas<br>
               tranĉiloj,<br>
               Por formanĝi la malriĉulojn de la tero kaj la mizerulojn<br>
               inter la homoj.</span></p>
      </p>
      <p class="indent">
         <p class="verse_indent"><span class="versenr_indent">15</span> <span class="versetext_indent">Hirudo havas du filinojn, kiuj krias: Donu, donu;<br>
               Ili tri neniam satiĝas.<br>
               Kvar objektoj ne diras: Sufiĉe:</span></p>
         <p class="verse_indent"><span class="versenr_indent">16</span> <span class="versetext_indent">Ŝeol; senfrukta ventro; la tero ne satiĝas de akvo; kaj la<br>
               fajro ne diras: Sufiĉe.</span></p>
      </p>
      <p class="indent">
         <p class="verse_indent"><span class="versenr_indent">17</span> <span class="versetext_indent">Okulon, kiu mokas la patron<br>
               Kaj malŝatas obeadon al la patrino,<br>
               Elpikos korvoj ĉe la rivero kaj formanĝos aglidoj.</span></p>
      </p>
      <p class="indent">
         <p class="verse_indent"><span class="versenr_indent">18</span> <span class="versetext_indent">Tri aferoj estas nekompreneblaj por mi,<br>
               Kaj kvaran mi ne scias:</span></p>
         <p class="verse_indent"><span class="versenr_indent">19</span> <span class="versetext_indent">La vojon de aglo en la aero;<br>
               La vojon de serpento sur roko;<br>
               La vojon de ŝipo meze de la maro;<br>
               Kaj la vojon de viro ĉe virgulino.</span></p>
         <p class="verse_indent"><span class="versenr_indent">20</span> <span class="versetext_indent">Tia estas la vojo de virino adultanta:<br>
               Ŝi manĝas, viŝas la buŝon,<br>
               Kaj diras: Mi faris nenian pekon.</span></p>
      </p>
      <p class="indent">
         <p class="verse_indent"><span class="versenr_indent">21</span> <span class="versetext_indent">Sub tri objektoj tremas la tero,<br>
               Kaj kvar ĝi ne povas porti:</span></p>
         <p class="verse_indent"><span class="versenr_indent">22</span> <span class="versetext_indent">Sklavon, kiam li fariĝis reĝo;<br>
               Malsaĝulon, kiam li tro satiĝis de pano;</span></p>
         <p class="verse_indent"><span class="versenr_indent">23</span> <span class="versetext_indent">Malamatan virinon, kiam ŝi edziniĝis,<br>
               Kaj sklavinon, kiam ŝi elpelis sian sinjorinon.</span></p>
      </p>
      <p class="indent">
         <p class="verse_indent"><span class="versenr_indent">24</span> <span class="versetext_indent">Kvar estas malgranduloj sur la tero,<br>
               Kaj tamen ili estas tre saĝaj:</span></p>
         <p class="verse_indent"><span class="versenr_indent">25</span> <span class="versetext_indent">La formikoj, popolo ne forta,<br>
               Tamen ili en somero pretigas al si manĝaĵon;</span></p>
         <p class="verse_indent"><span class="versenr_indent">26</span> <span class="versetext_indent">La hirakoj, popolo senforta,<br>
               Tamen ili faras siajn domojn en la roko;</span></p>
         <p class="verse_indent"><span class="versenr_indent">27</span> <span class="versetext_indent">La akridoj ne havas reĝon,<br>
               Kaj tamen ili ĉiuj eliras en vicoj;</span></p>
         <p class="verse_indent"><span class="versenr_indent">28</span> <span class="versetext_indent">La lacerto kroĉiĝas per siaj manoj,<br>
               Tamen ĝi estas en reĝaj palacoj.</span></p>
      </p>
      <p class="indent">
         <p class="verse_indent"><span class="versenr_indent">29</span> <span class="versetext_indent">Ekzistas tri, kiuj bone iras,<br>
               Kaj kvar, kiuj marŝas bele:</span></p>
         <p class="verse_indent"><span class="versenr_indent">30</span> <span class="versetext_indent">La leono, plej forta el la bestoj,<br>
               Cedas al neniu;</span></p>
         <p class="verse_indent"><span class="versenr_indent">31</span> <span class="versetext_indent">Cervo kun bonaj lumboj; virkapro;<br>
               Kaj reĝo, kiun neniu povas kontraŭstari.</span></p>
      </p>
      <p class="indent">
         <p class="verse_indent"><span class="versenr_indent">32</span> <span class="versetext_indent">Se vi agis malsaĝe pro via fiereco,<br>
               Kaj se vi intencis malbonon,<br>
               Tiam metu la manon sur la buŝon.</span></p>
         <p class="verse_indent"><span class="versenr_indent">33</span> <span class="versetext_indent">Ĉar batado de lakto produktas buteron,<br>
               Ekbato de nazo aperigas sangon,<br>
               Kaj incitado de kolero kaŭzas malpacon.</span></p>
      </p>
      <div class="dist_chapter"></div>
      <h3 class="chapternr">31</h3>
      <p class="indent">
         <p class="indent_first">Vortoj de la reĝo Lemuel, instruo, kiun donis al li lia<br>
            patrino.
         </p>
      </p>
      <p class="indent">
         <p class="verse_indent"><span class="versenr_indent">2</span> <span class="versetext_indent">Ho mia filo, ho filo de mia ventro!<br>
               Ho filo de miaj promesoj!</span></p>
         <p class="verse_indent"><span class="versenr_indent">3</span> <span class="versetext_indent">Ne donu al la virinoj vian forton,<br>
               Nek viajn agojn al la pereigantoj de reĝoj.</span></p>
         <p class="verse_indent"><span class="versenr_indent">4</span> <span class="versetext_indent">Ne al la reĝoj, ho Lemuel, ne al la reĝoj konvenas trinki<br>
               vinon,<br>
               Nek al la princoj deziri ebriigaĵojn.</span></p>
         <p class="verse_indent"><span class="versenr_indent">5</span> <span class="versetext_indent">Ĉar drinkinte, ili povas forgesi la leĝojn,<br>
               Kaj ili malĝustigos la juĝon de ĉiuj prematoj.</span></p>
         <p class="verse_indent"><span class="versenr_indent">6</span> <span class="versetext_indent">Donu ebriigaĵon al la pereanto,<br>
               Kaj vinon al tiu, kiu havas suferantan animon.</span></p>
         <p class="verse_indent"><span class="versenr_indent">7</span> <span class="versetext_indent">Li trinku, kaj forgesu sian malriĉecon,<br>
               Kaj li ne plu rememoru sian malfeliĉon.</span></p>
         <p class="verse_indent"><span class="versenr_indent">8</span> <span class="versetext_indent">Malfermu vian buŝon por senvoĉulo,<br>
               Por la defendo de ĉiuj forlasitaj.</span></p>
         <p class="verse_indent"><span class="versenr_indent">9</span> <span class="versetext_indent">Malfermu vian buŝon, por juĝi juste,<br>
               Por defendi malriĉulon kaj senhavulon.</span></p>
      </p>
      <p class="indent">
         <p class="verse_indent"><span class="versenr_indent">10</span> <span class="versetext_indent">Se iu trovis kapablan edzinon,<br>
               Ŝia valoro estas pli granda ol perloj.</span></p>
         <p class="verse_indent"><span class="versenr_indent">11</span> <span class="versetext_indent">Fidas ŝin la koro de ŝia edzo,<br>
               Kaj havo ne mankos.</span></p>
         <p class="verse_indent"><span class="versenr_indent">12</span> <span class="versetext_indent">Ŝi redonas al li bonon, sed ne malbonon,<br>
               En la daŭro de ŝia tuta vivo.</span></p>
         <p class="verse_indent"><span class="versenr_indent">13</span> <span class="versetext_indent">Ŝi serĉas lanon kaj linon,<br>
               Kaj volonte laboras per siaj manoj.</span></p>
         <p class="verse_indent"><span class="versenr_indent">14</span> <span class="versetext_indent">Ŝi estas kiel ŝipo de komercisto;<br>
               De malproksime ŝi alportas sian panon.</span></p>
         <p class="verse_indent"><span class="versenr_indent">15</span> <span class="versetext_indent">Ŝi leviĝas, kiam estas ankoraŭ nokto,<br>
               Kaj ŝi disdonas manĝon al sia domanaro<br>
               Kaj porciojn al siaj servantinoj;</span></p>
         <p class="verse_indent"><span class="versenr_indent">16</span> <span class="versetext_indent">Ŝi pensas pri kampo, kaj aĉetas ĝin;<br>
               Per la enspezoj de sia mano ŝi plantas vinberĝardenon.</span></p>
         <p class="verse_indent"><span class="versenr_indent">17</span> <span class="versetext_indent">Ŝi zonas siajn lumbojn per forto<br>
               Kaj fortikigas siajn brakojn.</span></p>
         <p class="verse_indent"><span class="versenr_indent">18</span> <span class="versetext_indent">Ŝi komprenas, ke ŝia komercado estas bona;<br>
               Ŝia lumilo ne estingiĝas en la nokto.</span></p>
         <p class="verse_indent"><span class="versenr_indent">19</span> <span class="versetext_indent">Ŝi etendas sian manon al la ŝpinilo,<br>
               Kaj ŝiaj fingroj tenas la ŝpinturnilon.</span></p>
         <p class="verse_indent"><span class="versenr_indent">20</span> <span class="versetext_indent">Ŝi malfermas sian manon al la malriĉulo<br>
               Kaj etendas siajn manojn al la senhavulo.</span></p>
         <p class="verse_indent"><span class="versenr_indent">21</span> <span class="versetext_indent">Ŝi ne timas la neĝon por sia domo,<br>
               Ĉar ŝia tuta domanaro estas vestita per ruĝa teksaĵo.</span></p>
         <p class="verse_indent"><span class="versenr_indent">22</span> <span class="versetext_indent">Ŝi faras al si kovrojn;<br>
               Delikata tolo kaj purpuro estas ŝiaj vestoj.</span></p>
         <p class="verse_indent"><span class="versenr_indent">23</span> <span class="versetext_indent">Ŝia edzo estas konata ĉe la pordego,<br>
               Kie li sidas kune kun la maljunuloj de la lando.</span></p>
         <p class="verse_indent"><span class="versenr_indent">24</span> <span class="versetext_indent">Ŝi faras teksaĵon kaj vendas,<br>
               Kaj zonojn ŝi donas al la komercisto.</span></p>
         <p class="verse_indent"><span class="versenr_indent">25</span> <span class="versetext_indent">Fortika kaj bela estas ŝia vesto,<br>
               Kaj ŝi ridas pri la venonta tago.</span></p>
         <p class="verse_indent"><span class="versenr_indent">26</span> <span class="versetext_indent">Sian buŝon ŝi malfermas kun saĝo;<br>
               Bonkora instruo estas sur ŝia lango.</span></p>
         <p class="verse_indent"><span class="versenr_indent">27</span> <span class="versetext_indent">Ŝi kontrolas la iradon de aferoj en sia domo,<br>
               Kaj ŝi ne manĝas panon en senlaboreco.</span></p>
         <p class="verse_indent"><span class="versenr_indent">28</span> <span class="versetext_indent">Leviĝas ŝiaj filoj kaj ŝin gratulas;<br>
               Ŝia edzo ŝin laŭdegas, dirante:</span></p>
         <p class="verse_indent"><span class="versenr_indent">29</span> <span class="versetext_indent">Multaj filinoj estas bravaj,<br>
               Sed vi superas ĉiujn.</span></p>
         <p class="verse_indent"><span class="versenr_indent">30</span> <span class="versetext_indent">Ĉarmeco estas trompa, kaj beleco estas vantaĵo;<br>
               Virino, kiu timas la Eternulon, estos glorata.</span></p>
         <p class="verse_indent"><span class="versenr_indent">31</span> <span class="versetext_indent">Donu al ŝi laŭ la fruktoj de ŝiaj manoj;<br>
               Kaj ŝiaj faroj ŝin gloros ĉe la pordegoj.</span></p>
      </p>
      <hr>
      <div class="footer"><a href="libro_pre.html">PREDIKANTO&nbsp;&gt;&gt;</a></div>
   </body>
</html>