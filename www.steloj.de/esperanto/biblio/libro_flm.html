<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/biblio.css">
      <title>LA EPISTOLO DE LA APOSTOLO PAŬLO AL FILEMON</title>
   </head>
   <body background="../bld/papero.jpg">
      <div class="header"><span class="header_left"><a href="libro_tit.html">&lt;&lt;&nbsp;AL TITO</a></span><span class="header_center"> <a href="index.html#NT">La Nova Testamento</a></span></div>
      <hr>
      <h3 class="head">LA EPISTOLO DE LA APOSTOLO PAŬLO AL <br>FILEMON
      </h3>
      <div class="dist_chapter"></div>
      <h3 class="chapternr">1</h3>
      <p class="first_p">Paŭlo, malliberulo por Kristo Jesuo, kaj Timoteo, la frato, al
         Filemon, nia amato kaj kunlaboranto,<em class="versenr"> 2</em> kaj al Apfia, la fratino,
         kaj al Arĥipo, nia kunbatalanto, kaj al la eklezio en via domo:<em class="versenr"> 3</em> Graco al vi kaj paco de Dio, nia Patro, kaj de la Sinjoro Jesuo
         Kristo.
      </p>
      <p class="p"><em class="versenr"> 4</em> Mi ĉiam dankas mian Dion, memorigante pri vi en miaj preĝoj,<em class="versenr"> 5</em> aŭdinte pri via amo kaj pri la fido, kiun vi havas al la Sinjoro
         Jesuo kaj al ĉiuj sanktuloj;<em class="versenr"> 6</em> por ke la partoprenado en via fido
         fariĝu energia per la sciigo de ĉiu bonaĵo, kiu estas en vi, por
         Kristo.<em class="versenr"> 7</em> Ĉar mi tre ĝojis kaj havis multon da konsolo pro via
         amo, ĉar la koroj de la sanktuloj refreŝiĝis per vi, frato mia.
      </p>
      <p class="p"><em class="versenr"> 8</em> Kvankam do mi havas plenan kuraĝon en Kristo, por ordoni al vi
         tion, kio estas konvena,<em class="versenr"> 9</em> tamen pro la amo mi preferas petegi
         tia, kia mi estas, Paŭlo, maljunulo kaj nun ankaŭ malliberulo pro
         Kristo Jesuo;<em class="versenr"> 10</em> mi petegas vin koncerne mian filon, kiun mi
         naskis en miaj katenoj; tio estis Onesimo,<em class="versenr"> 11</em> kiu estis iam
         senutila por vi, sed nun estas utila por vi kaj por mi;<em class="versenr"> 12</em> mi ĵus
         resendis al vi lin mem, alivorte, mian propran koron;<em class="versenr"> 13</em> lin mi
         volonte ja tenus apud mi, por ke anstataŭ vi li estu al mi
         helpanto en la ligiloj de la evangelio;<em class="versenr"> 14</em> sed mi nenion volis
         fari sen via konsento; por ke via boneco estu ne kvazaŭ deviga,
         sed laŭvola.<em class="versenr"> 15</em> Ĉar eble li pro tio estas apartigita for de vi
         por kelka tempo, por ke vi havu lin por ĉiam;<em class="versenr"> 16</em> jam ne kiel
         sklavon, sed kiel pli bonan ol sklavo, kiel fraton amatan,
         precipe por mi, sed des pli por vi, kaj en la karno kaj en la
         Sinjoro.<em class="versenr"> 17</em> Se vi do rigardas min kiel kunulon, akceptu lin tiel
         same, kiel min mem.<em class="versenr"> 18</em> Se tamen li faris ian malhonestaĵon, aŭ
         ŝuldas ion al vi, tion enkalkulu en mian konton;<em class="versenr"> 19</em> mi, Paŭlo,
         skribas per mia propra mano, mi ĝin repagos; mi tamen ne diras al
         vi, ke vi viaparte ŝuldas al mi eĉ vin mem.<em class="versenr"> 20</em> Jes, frato mia,
         lasu min havi plezuron de vi en la Sinjoro; refreŝigu mian koron
         en Kristo.<em class="versenr"> 21</em> Fidante pri via obeo, mi skribas al vi, sciante, ke
         vi faros eĉ pli multe, ol kiom mi diras.<em class="versenr"> 22</em> Sed krom tio pretigu
         por mi gastoĉambron; ĉar mi esperas, ke mi, laŭ viaj preĝoj,
         estos donita al vi.
      </p>
      <p class="p"><em class="versenr"> 23</em> Salutas vin Epafras, mia kunmalliberulo en Kristo Jesuo,<em class="versenr"> 24</em> Marko, Aristarĥo, Demas, Luko, miaj kunlaborantoj.
      </p>
      <p class="p"><em class="versenr"> 25</em> La graco de nia Sinjoro Jesuo Kristo estu kun via spirito.
         Amen.
      </p>
      <hr>
      <div class="footer"><a href="libro_heb.html">AL LA HEBREOJ&nbsp;&gt;&gt;</a></div>
   </body>
</html>