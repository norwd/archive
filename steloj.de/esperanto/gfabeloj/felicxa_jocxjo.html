<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/teixlite.css">
<title>Feliĉa Joĉjo</title>
</head>
<body background="../bld/papero.jpg">
<div class="header">
<span class="header_left"><a href="regxo_rano.html">&lt;&lt; Reĝo rano aŭ fera Henriko</a></span><span class="header_center"> <a href="index.html">Fratoj Grimm:
      Elektitaj Fabeloj</a></span>
</div>
<hr>
<h3 class="head">Feliĉa Joĉjo</h3>

<p class="first_p">Joĉjo, servinte sep jarojn ĉe sia sinjoro, diris:</p>

<p class="p">&quot;Sinjoro, mi volus reveni al mia patrino, sufiĉe jam mi
servis ĉe vi, donu al mi mian salajron.&quot;</p>

<p class="p">La sinjoro respondis:</p>

<p class="p">&quot;Vi servis al mi fidele kaj honeste. Kia ago, tia pago,&quot; 
kaj donis al li pecon da oro tiel grandan, kiel lia kapo. Joĉjo
eltiris el la poŝo tukon, envolvis la oron, metis ĝin sur
la ŝultrojn kaj ekiris hejmen.</p>

<p class="p">Kiam li iris sur la vojo kaj ĉiam metis unu piedon
antaŭ la alia, li ekvidis rajdanton freŝan kaj gajan sur
vigla ĉevalo.</p>

<p class="p">&quot;Ah, bona afero estas la rajdado,&quot; diris Joĉjo tute
laŭte. &quot;Oni sidas kvazaŭ sur seĝo, ne faletas
sur ŝtono, indulgas la ŝuojn kaj senpene 
vojaĝas.&quot;</p>

<p class="p">La rajdanto, aŭdinte tion, haltis kaj ekkriis:</p>

<p class="p">&quot;Kial vi piediras, Joĉjo?&quot;</p>

<p class="p">&quot;Mi estas devigata. Jen mi portas pecon hejmen: ĝi estas
oro, ĝi premegas miajn ŝultrojn kaj mi ne povas levi la
kapon.&quot;</p>

<p class="p">&quot;Ĉu vi scias?&quot; diris la rajdanto, &quot;ni
interŝanĝu: mi donos al vi mian 
ĉevalon, kaj vi donu al mi la pecon.&quot;</p>

<p class="p">&quot;Tre volonte,&quot; diris Joĉjo, &quot;sed mi avertas vin, ke vi
treniĝos kun la ŝargo.&quot;</p>

<p class="p">La rajdanto saltis de la ĉevalo, prenis la oron, helpis
Joĉjon sidiĝi, donis al li la kondukilojn en la manojn kaj
diris:</p>

<p class="p">&quot;Se vi volos rajdi rapide, klaku per la lango kaj kriu 
hop hop!&quot;</p>

<p class="p">Joĉjo estis tre fiera, ke li sidas sur ĉevalo kaj
rajdas kvazaŭ sinjoro. Post momento li ekpensis, ke li povas
rajdi pli rapide. Li ekklakis per la lango kaj kriis hop hop! La
ĉevalo ektrotis rapide, post kelkaj saltoj 
deĵetis sian rajdanton en foson, kiu apartigis la kampon
de la vojo.</p>

<p class="p">La ĉevalo estus forkurinta, sed feliĉe kaptis ĝin
kamparano, kiu sur la sama vojo kondukis bovinon. Joĉjo pene
levis de la tero siajn dolorajn membrojn kaj stariĝis ree sur la
piedoj. Li estis kolera kaj ekkriis:</p>

<p class="p">&quot;Malsaĝa afero estas rajdado, precipe kiam oni havas tian
ĉevalaĉon, kia ĉi tiu, kiu deĵetas vin, pro
kio oni povas rompi la kolon; neniam plu mi sidiĝos 
sur ĉevalon. Alia afero estas bovino. Oni trankvile iras post
ŝi kaj havas ĉiutage lakton, buteron kaj
fromaĝon. Kiom mi donus por havi tian bovinon.&quot;</p>

<p class="p">&quot;Se tio tiel plaĉas al vi,&quot; diris la kamparano, &quot;mi
volonte prenos interŝange la ĉevalon por la
bovino.&quot;</p>

<p class="p">Joĉjo konsentis kun ĝojo. La kamparano saltis sur la
ĉevalon kaj forrajdis.</p>

<p class="p">Joĉjo trankvile pelis la bovinon antaŭ si kaj
ĝojis pro la feliĉa interŝanĝo.</p>

<p class="p">&quot;Se mi havos nur pecon da pano, kaj ĝi ne mankos ja al mi,
mi povos ĉiam, kiam mi deziros, manĝi ĝin kun butero
kaj fromaĝo; kiam mi soifos, mi melkos 
mian bovinon kaj trinkos lakton. Kion plu, mia Joĉjo, vi
deziras?&quot;</p>

<p class="p">Veninte al trinkejo, li haltis, manĝis ĉiujn provizojn,
kiujn li havis por tag- kaj vespermanĝo kaj plena de ĝojo
trinkis duonglason da biero por la lastaj moneroj. Poste li ekpelis la
bovinon al la kamparo, kie loĝis lia patrino. Ju pli 
proksimiĝis la tagmezo, des pli forte bruligis la
suno. Unu mejlon ankoraŭ la loko estis dezerta. Estis tiel
varmege, ke la lango de Joĉjo algluiĝis pro 
soifo al la palato.</p>

<p class="p">&quot;Mi havas kontraŭ tio rimedon&quot; pensis Joĉjo &quot;mi
melkos la bovinon kaj ĝuos la freŝan lakton.&quot;</p>

<p class="p">Li ligis ŝin al seka arbo kaj ne havante vazon submetis sian
ĉapon kaj komencis melki. Vanaj estis ĉiuj liaj penoj, ne
aperis eĉ unu guto da lakto! Li tiel mallerte atakis la
mametojn, ke fine la malpacienca besto piedbatis lian
kapon. Joĉjo falis senkonscia. Feliĉe post momento venis
buĉisto, kiu veturigis junan porkon en puŝveturilo.</p>

<p class="p">&quot;Kio okazis?&quot; li diris kaj helpis la bonan Joĉjon
leviĝi. Joĉjo rakontis la tutan aventuron. La
buĉisto donis al li sian botelon kaj diris:</p>

<p class="p">&quot;Refreŝigu vin. La bovino ne donados lakton, ŝi estas
maljuna bruto, ŝi povas taŭgi nur kiel tirbesto aŭ
en buĉejo.&quot;</p>

<p class="p">&quot;Kiu povus tion supozi,&quot; murmuris Joĉjo, glatigante la
harojn sur sia kapo. &quot;Bone estas, kiam oni povas buĉi hejme
tian bruton, oni havas viandon. Sed mi ne tre amas bovaĵon,
ĝi ne estas sufiĉe suka. Tia juna porko estas alia 
afero! Bonega manĝaĵo, kaj krom tio la kolbasoj.&quot;</p>

<p class="p">&quot;Aŭskultu, Joĉjo,&quot; diris la buĉisto, &quot;se
tio faros plezuron al vi, mi donos interŝange la porkon por via
bovino.&quot;</p>

<p class="p">&quot;Dio rekompencu vian bonan koron&quot; diris Joĉjo, donis al
li la bovinon kaj prenis de la puŝveturilo la porkon, liginte
ĝin per ŝnuro.</p>

<p class="p">Joĉjo daŭrigis la vojon kaj pensis, kiel ĉio
fariĝas laŭ lia volo; se io malagrabla okazis, tuj
ĝi estis forigata. Post iom da tempo al li aliĝis 
junulo, kiu portis belan, blankan anseron
sub la brako. Ili interparolis, kaj Joĉjo rakontis 
pri sia feliĉo kaj siaj profitaj interŝangoj. La knabo
diris, ke li portas la anseron al baptofesto. 
&quot;Levu ĝin,&quot; daŭriĝis li kaj prenis la anseron
per la flugiloj, &quot;kiel peza ĝi estas, oni ĝin grasigis
dum ok semajnoj. Kiu manĝos la rostaĵon, al tiu la graso
fluos sur la mentono.&quot;</p>

<p class="p">&quot;Jes,&quot; diris Joĉjo, pesante la birdon per la mano,
&quot;ĝi estas peza, sed ankaŭ mia porko estas bela
ekzemplero.&quot;</p>

<p class="p">Dume la junulo ĉirkaŭrigardis suspekte, balancis la
kapon kaj fine diris:</p>

<p class="p">&quot;Aŭskultu, ne tute klara estas la afero kun via porko. En
la kamparo, tra kiu mi ĵus pasis, oni ŝtelis porkon al la
estro. Mi timas, mi timas, ke ĝi estas 
nun en via posedo. Homoj diskuris por serĉi la
ŝtelinton. Kia skandalo, se ili trovos vin kun la porko: malluma
kavo atendas vin.&quot;</p>

<p class="p">Ektimis la bona Joĉjo.</p>

<p class="p">&quot;Ho Dio,&quot; li diris, &quot;savu min, amiko; vi konas la 
ĉirkaŭaĵon, prenu mian porkon kaj lasu al mi vian
anseron.&quot;</p>

<p class="p">&quot;Mi iom riskas,&quot; respondis la junulo, &quot;sed mi ne volas esti
kulpa pri via malfeliĉo.&quot;</p>

<p class="p">Li prenis la ŝnuron en la manon kaj ekpelis rapide la porkon
sur flankan vojeton; la bona Joĉjo trankviliĝinte iris
hejmen kun la ansero sub la brako.</p>

<p class="p">&quot;Bone pripensinte,&quot; li diris al si mem, &quot;mi vidas, ke mi
gajnis per la interŝango: unue mi havos bonan rostaĵon,
poste multe da graso, kiu gutos kaj sufiĉos por pano dum
kvaronjaro, fine belajn blankajn plumojn, per kiuj mi remburos
kusenon. Komforta estos la dormado! Kiel ĝojos la
patrino.&quot;</p>

<p class="p">Li preterpasis la lastan kamparon. Tie li renkontis akrigiston, kiu
kantis turnante sian ilon:</p>

<center class="lg">
<span class="l">&quot;Akrigas bonege mi ĉiun tranĉilon,</span><br> 
<span class="l">Rapide, rapide mi turnas la ilon!&quot;</span><br>
</center>

<p class="p">Joĉjo haltis kaj rigardis la laboron; fine li ekparolis:</p>

<p class="p">&quot;Gaje vi laboras, profita do estas via metio?&quot;</p>

<p class="p">&quot;Jes, ĝi donas orajn enspezojn. Bona akrigisto, 
ĉiufoje kiam li metas manon en la poŝon, trovas tie
monon. Sed kie vi aĉetis la belan anseron?&quot;</p>

<p class="p">&quot;Mi ĝin ne aĉetis, mi ricevis ĝin
interŝange por mia porko.&quot;</p>

<p class="p">&quot;Kaj la porkon?&quot;</p>

<p class="p">&quot;Mi prenis ĝin por bovino.&quot;</p>

<p class="p">&quot;Kaj la bovinon?&quot;</p>

<p class="p">&quot;Mi ricevis por ĉevalo.&quot;</p>

<p class="p">&quot;Kaj la ĉevalon?&quot;</p> 

<p class="p">&quot;Por ĝi mi donis pecon da oro tiel grandan, kiel 
mia kapo.&quot;</p>

<p class="p">&quot;Kaj la oro?&quot;</p>

<p class="p">&quot;Ĝi estis salajro por sepjara servado.&quot;</p>

<p class="p">&quot;Por ĉio vi ĉiam trovis rimedon,&quot; diris la
akriĝisto. &quot;Se ĉiumatene, kiam vi leviĝas, 
mono sonus en via poŝo, la feliĉo estus via.&quot;</p>

<p class="p">&quot;Kiel tion fari?&quot; diris Joĉjo.</p>

<p class="p">&quot;Vi devas fariĝi akrigisto, kiel mi; oni 
bezonas por tio nur ŝtonan akrigilon, ĉio cetera
troviĝos per si mem. Jen estas tia ilo, ĝi estas iom
difektita, sed mi postulas por ĝi nur vian 
anseron! Ĉu vi konsentas?&quot;</p>

<p class="p">&quot;Kiel vi povas demandi,&quot; respondis Joĉjo, &quot;mi ja estos
la plej feliĉa homo sur la tero; se mi havos monon
ĉiufoje, kiam mi metos manon en la poŝon, 
kion mi bezonos plu?&quot;</p>

<p class="p">Li donis la anseron al la akrigisto kaj ricevis la akrigilon.</p>

<p class="p">&quot;Nu,&quot; diris la ruzulo kaj levis ordinaran ŝtonon,
kuŝantan apud li, &quot;jen prenu ankaŭ ĉi tiun bonan
ŝtonon, sur kiu vi povos bone forĝi, vi rektigos sur
ĝi kurbajn najlojn. Prenu ĝin kaj 
gardu bone.&quot;</p>

<p class="p">Joĉjo prenis la ŝtonojn kaj iris kun ĝoja koro;
liaj okuloj brilis pro kontenteco.</p>

<p class="p">&quot;Mi naskiĝis sub bona stelo,&quot; li diris, &quot;ĉio
prosperas al mi.&quot;</p>

<p class="p">Li eksentis laciĝon, ĉar li estis sur la piedoj de la
frua mateno; ankaŭ malsato turmentis lin, ĉar pro
ĝojo li konsumis la tutan provizon, kiam li ricevis la 
bovinon por la ĉevalo. Fine li nur pene paŝis kaj
ĉiumomente haltis. La ŝtonoj terure premegis lin. Li ne
povis forpeli la penson, kiel bone estus, se li ne bezonus porti
ilin.</p>

<p class="p">Kiel limako li alrampis al puto por ripozi tie kaj sin
refreŝigi per freŝa akvo. Li singarde metis la
ŝtonojn sur la rando kaj kliniĝis al la akvo por 
trinki. Malatente li tuŝegis ilin kaj la ŝtonoj
plaŭd' plaŭd' falis en la puton.</p>

<p class="p">Joĉjo, vidinte tion, eksaltis pro ĝojo, ekgenuis kaj
kun larmoj en la okuloj dankis Dion por la favoro, per kiu Li
liberigis lin de la lasta ŝargo. Li ne 
bezonis riproĉi sin mem kaj ekkriis:</p>

<p class="p">&quot;Tiel feliĉa homo, kiel mi, ne ekzistas sub la suno.&quot;
Kun libera koro kaj sen iu ŝargo li iris hejmen kaj venis al la
patrino kun malplenaj manoj.</p>
<hr>
<div class="footer"><a href="hacxjo_kaj_grenjo.html">Haĉjo kaj Grenjo &gt;&gt;</a></div>
</body>
</html>
