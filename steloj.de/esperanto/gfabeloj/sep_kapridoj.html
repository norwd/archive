<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/teixlite.css">
<title>La sep kapridoj</title>
</head>
<body background="../bld/papero.jpg">
<div class="header"><span class="header_center"> <a href="index.html">Fratoj Grimm:
      Elektitaj Fabeloj</a></span></div>
<hr>
<h3 class="head">La sep kapridoj</h3>

<p class="first_p">Estis iam maljuna kaprino, kiu havis sep idojn kaj amis ilin, kiel
ĉiu patrino amas siajn infanojn. Iam ŝi volis iri en la
arbaron por alporti nutraĵon. Ŝi alvokis ĉiujn sep
kaj diris:</p>

<p class="p">&quot;Karaj infanoj, mi iras en la arbaron, gardu vin bone
kontraŭ la lupo; ne enlasu ĝin, ĉar alie ĝi
manĝos vin kun haŭto kaj haroj. La fripono ofte 
aliformigas sin, sed vi tuj rekonos ĝin per ĝiaj nigraj
piedoj kaj ĝia raŭka 
voĉo.&quot;</p>

<p class="p">La kapridoj diris:</p>

<p class="p">&quot;Kara patrinjo, vi povas trankvile foriri, ni estos 
singardaj.&quot;</p>

<p class="p">La patrino ekblekis kaj foriris. Baldaŭ iu ekfrapis la pordon kaj 
ekkriis:</p>

<p class="p">&quot;Malfermu, karaj infanoj, via panjo alportis ion por
 ĉiu.&quot;</p>

<p class="p">Sed la 
kapridoj rekonis la lupon per la raŭka voĉo:
</p>

<p class="p">&quot;Ni ne malfermos,&quot; ili ekkriis, 
&quot;vi ne estas nia patrino, ŝi havas delikatan voĉon, kaj
la via estas raŭka, vi estas la lupo!&quot;</p>

<p class="p">La lupo iris en butikon kaj aĉetis grandan pecon da
kreto. Ĝi manĝis ĝin kaj 
ĝia voĉo fariĝis delikata. Ĝi revenis, frapis
la pordon kaj ekkriis:</p>

<p class="p">&quot;Malfermu karaj infanoj, via patrino alportis ion por
  ĉiu.&quot;</p>

<p class="p">Sed ĉar la lupo 
metis sian nigran piedon en la fenestron, la infanoj rekonis ĝin
kaj diris:</p>

<p class="p">&quot;Ni ne malfermos, nia patrino ne havas nigrajn piedojn, kiajn vi: vi estas la 
lupo.&quot;</p>

<p class="p">La lupo kuris al bakisto kaj diris:</p>

<p class="p">&quot;Mi dolorigis mian piedon, ŝmiru ĝin per
 pasto.&quot;</p>

<p class="p">Kiam la bakisto faris tion, la lupo kuris al la 
muelisto kaj diris:</p>

<p class="p">&quot;Ŝutu blankan farunon sur mian piedon.&quot;</p>

<p class="p">La muelisto pensis:</p>

<p class="p">&quot;Ĝi volas iun 
trompi&quot; kaj rifuzis, sed la lupo diris:</p>

<p class="p">&quot;Se vi ĝin ne faros, mi manĝos vin.&quot;</p>

<p class="p">La muelisto ektimis kaj blankigis ĝian piedon. Tiaj estas la
homoj!</p>

<p class="p">La fripono iris trian fojon al la pordo, frapis ĝin kaj
 diris:</p>

<p class="p">&quot;Malfermu, infanoj, jen revenis via kara patrinjo kaj 
alportis al ĉiu ion el la arbaro.&quot;</p>

<p class="p">La kapridoj ekkriis:</p>

<p class="p">&quot;Antaŭe montru vian piedon, ni volas vidi, ĉu vi estas 
nia kara panjo.&quot;</p>

<p class="p">La lupo metis la piedon en la fenestron. Kiam la kapridoj vidis, ke ĝi estas 
blanka, ili kredis ĉion, kion la lupo diris, kaj malfermis la pordon. Sed 
tiu, kiu eniris, estis la lupo. Ili ektimis kaj volis sin kaŝi. Unu saltis 
sub la tablon, dua en la liton, tria en la fornon, kvara en la kuirejon, kvina 
en la ŝrankon, sesa sub la lavujon, sepa en la keston de la horloĝo. Sed la 
lupo trovis ĉiujn kaj sen longaj konsideroj englutis ĉiujn unu post la alia; 
li ne trovis nur la plej junan, kiu sin kaŝis en la keston de la horloĝo. La 
lupo satmanĝis, foriris, kuŝiĝis sur verda
herbaĵo sub arbo kaj ekdormis.</p>

<p class="p">Baldaŭ la kaprino revenis el la arbaro. Kion ŝi ekvidis! La pordo estis 
larĝe malfermita, la lavujo dispecigita, la kusenoj kaj la kovrilo estis 
eltiritaj el la lito. Ŝi serĉis la infanojn, sed nenie trovis ilin. Ŝi 
vokis ilin unu post la alia per la nomo, sed neniu respondis. Fine,
kiam ŝi vokis la plej junan, eksonis delikata voĉo:</p>

<p class="p">&quot;Kara patrino, mi sidas en la horlogo.&quot;</p>

<p class="p">Ŝi eltiris ĝin kaj ĝi rakontis, ke la 
lupo venis kaj manĝis ĉiujn aliajn. 
Oni povas imagi, kiel ŝi ploris siajn malfeliĉajn infanojn.</p>

<p class="p">Fine ŝi eliris kun sia ĉagreno el la domo, kaj la plej
juna kaprino sekvis ŝin. Kiam ŝi venis sur la herbejon,
tie kuŝis la lupo sub arbo kaj ronkis tiel, ke la branĉoj
tremis. Ŝi rigardis ĝin de ĉiuj flankoj kaj vidis,
ke io moviĝas kaj tremas en ĝia ventro.</p>

<p class="p">&quot;Dio mia,&quot; ŝi pensis, &quot;ĉu miaj infanoj, kiujn
ĝi englutis por vespermanĝo, vivas ankoraŭ?&quot;</p>

<p class="p">La kaprideto devis kuri hejmen kaj alporti tondilon, kudrilon kaj
fadenojn. Apenaŭ ŝi ektranĉis la ventregon de la
monstro, unu kaprido jam etendis la kapon eksteren, kaj kiam ŝi
daŭriĝis tranĉi, ĉiuj ses elsaltis unu post 
alia. Ĉiuj estis sendifektaj, ĉar la avida monstro
englutis ilin vivantaj. Granda estis la ĝojo! Ili karesis la
amatan patrinon kaj dancis, kiel la tajloro, kiu festas
edziĝon. La kaprino diris:</p>

<p class="p">&quot;Iru serĉi ŝtonojn, ni plenigos per ili la ventron de
la sendia besto, dum ĝi dormas.&quot;</p>

<p class="p">La kapridoj rapide, rapide altrenis ŝtonojn kaj ŝovis
ilin en la ventron de la lupo. La patrino senprokraste kunkudris
ĝin; la lupo nenion sentis, eĉ ne moviĝis.</p>

<p class="p">Kiam la fripono fine satdormis, ĝi leviĝis, kaj
ĉar la ŝtonoj kaŭzis al ĝi 
grandan soifon, ĝi ekiris al la puto: la ŝtonoj
ruliĝis kaj bruis en ĝia ventro. La lupo ekkriis:</p>

<center class="lg">
<span class="l">&quot;Oh, en ventro kia pezo,</span><br> 
<span class="l">Sentas ŝtonojn mi en mezo.</span><br> 
<span class="l">La kapridojn mi ja manĝis,</span><br>  
<span class="l">Kiu ilin tie ŝanĝis?&quot;</span><br>
</center>

<p class="p">Ĝi venis al la puto kaj kliniĝis al la akvo por
trinki. La pezaj ŝtonoj entiris ĝin en la akvon kaj
ĝi dronis. Kiam la sep kapridoj tion vidis, ili 
alkuris, kriante:</p>

<p class="p">&quot;La lupo mortis! la lupo mortis&quot; kaj pro ĝojo dancis
ĉirkau la puto.</p>
<hr>
<div class="footer"><a href="regxo_rano.html">Reĝo rano aŭ fera Henriko &gt;&gt;</a></div>
</body>
</html>
