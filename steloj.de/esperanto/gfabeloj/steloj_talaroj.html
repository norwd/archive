<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/teixlite.css">
<title>Steloj talaroj</title>
</head>
<body background="../bld/papero.jpg">
<div class="header">
<span class="header_left"><a href="tri_fratoj.html">&lt;&lt; Tri fratoj</a></span><span class="header_center"> <a href="index.html">Fratoj Grimm:
      Elektitaj Fabeloj</a></span>
</div>
<hr>
<h3 class="head">Steloj talaroj</h3>

<p class="first_p">Estis iam malgranda knabineto, sen patro, sen patrino, kaj ŝi
estis tiel malriĉa, ke ŝi havis nek ĉambron kie
loĝi, nek liton en kiu dormi. Fine restis al ŝi nur la
vestoj sur la korpo kaj en la mano peco da pano, kiun donacis al
ŝi kompatema koro; sed ŝi estis bona kaj pia. Ĉar
ŝi estis forlasita de ĉiuj, ŝi ekmigris, fidante al
Dio. Sur sia vojo ŝi renkontis mizerulon, kiu diris:</p>

<p class="p">&quot;Donu al mi ion por manĝi, mi estas tre malsata!&quot;
Ŝi donis al li sian tutan pecon da pano kaj diris:</p>

<p class="p">&quot;Dio benu vin,&quot; kaj iris antaŭen. Poste ŝi
renkontis infanon, kiu ploris kaj diris:</p>

<p class="p">&quot;Donu al mi ion por kovri la kapon, malvarme estas al mi.&quot;</p>

<p class="p">Ŝi demetis sian ĉapon kaj donis al ĝi. Post
momento ŝi vidis infanon, kiu ne havis kaftanon; ŝi donis
al ĝi sian; poste alia petis jupon, ŝi donis la sian. Fine
ŝi venis en arbaron, estis jam mallume, venis ankoraŭ unu
infano kaj petis ĉemizon. La pia knabino pensis:</p>

<p class="p">&quot;Estas malluma nokto, neniu vidos vin, vi povas doni vian
ĉemizon,&quot; demetis ĝin kaj donis al la infano.</p>

<p class="p">La knabino restis nuda. Subite la steloj komencis fali de la
ĉielo: ili ne estis steloj, sed oraj moneroj; kaj kvankam
ŝi fordonacis la ĉemizon, ŝi havis tute novan el
plej delikata tolo. Ŝi kolektis la monerojn kaj estis riĉa
ĝis la morto.</p>

<hr>
<div class="footer"><a href="negxulino_kaj_rozulino.html">Neĝulino kaj Rozulino &gt;&gt;</a></div>
</body>
</html>
