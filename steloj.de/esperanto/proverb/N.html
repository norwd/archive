<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>N</title>
</head>
<body background="../bld/papero.jpg">
<div class="header">
<span class="header_left"><a href="M.html">&lt;&lt; M</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">N</h3>

<p class="l">Naivuloj jam ne ekzistas.</p>
<p class="l">Najbaro ne ĝemas, kiam boto nin premas.</p>
<p class="l">Naskiĝas fianĉino por sia fianĉo.</p>
<p class="l">Naskiĝu, edziĝu kaj mortu ― ĉiam monon alportu.</p>
<p class="l">Nazo supren, vento antaŭen.</p>
<p class="l">Ne atendis, ne esperis ― malfeliĉo aperis.</p>
<p class="l">Ne atendita, ne esperita ofte venas subite.</p>
<p class="l">Ne atingos krio ĝis la trono de Dio.</p>
<p class="l">Ne aŭskultinte, ne kondamnu.</p>
<p class="l">Ne batalu pot' el tero kontraŭ kaldrono el fero.</p>
<p class="l">Ne batas bastono sen persono.</p>
<p class="l">Ne bedaŭru hieraŭan, ne atendu morgaŭan, ne forlasu hodiaŭan.</p>
<p class="l">Ne bela estas amata, sed amata estas bela.</p>
<p class="l">Ne bela estas kara, sed kara estas bela.</p>
<p class="l">Ne beligas loko homon, sed homo la lokon.</p>
<p class="l">Ne bezonas la kapo konsilon de kruroj.</p>
<p class="l">Ne ĉiam daŭras malbona vetero, ne ĉiam daŭras homa sufero.</p>
<p class="l">Ne ĉiam estas festo, venos ankaŭ fasto.</p>
<p class="l">Ne ĉiam estas sankta Johano.</p>
<p class="l">Ne ĉiam per aĝo mezuriĝas la saĝo.</p>
<p class="l">Ne ĉio batas, kio tondras.</p>
<p class="l">Ne ĉio brilanta estas diamanto.</p>
<p class="l">Ne ĉio griza estas lupo.</p>
<p class="l">Ne ĉio utilas, kio brilas.</p>
<p class="l">Ne ĉion oni devas severe ekzameni.</p>
<p class="l">Ne ĉiu aspiranto devas esti prenanto.</p>
<p class="l">Ne ĉiu bojato estas ŝtelisto.</p>
<p class="l">Ne ĉiu fianĉiĝas, kiu svatiĝas.</p>
<p class="l">Ne ĉiu ĝibulo estas sanktulo.</p>
<p class="l">Ne ĉiu havas egalan feliĉon.</p>
<p class="l">Ne ĉiu hundo bojanta estas hundo mordanta.</p>
<p class="l">Ne ĉiu papereto estas banka bileto.</p>
<p class="l">Ne ĉiu raporto estas vera vorto.</p>
<p class="l">Ne ĉiuj havas egalan feliĉon.</p>
<p class="l">Ne defendas oro kontraŭ doloro.</p>
<p class="l">Ne demandu scienculon, demandu spertulon.</p>
<p class="l">Ne diru <em>hop</em> antaŭ la salto.</p>
<p class="l">Ne doloras frapo sur fremda kapo.</p>
<p class="l">Ne donu kaj ne boju.</p>
<p class="l">Ne ekpepi.</p>
<p class="l">Ne ekzistas en komerco amikeco nek ŝerco.</p>
<p class="l">Ne ekzistas forto kontraŭ la morto.</p>
<p class="l">Ne ekzistas fumo sen brulo.</p>
<p class="l">Ne ekzistas fumo sen fajro.</p>
<p class="l">Ne ekzistas honoro sen laboro.</p>
<p class="l">Ne ekzistas juneco sen kapricoj, nek maljuneco sen malicoj.</p>
<p class="l">Ne ekzistas kareso sen intereso.</p>
<p class="l">Ne ekzistas mono, ne ekzistas dono.</p>
<p class="l">Ne ekzistas naiva vulpo, ne ekzistas homo sen kulpo.</p>
<p class="l">Ne ekzistas ofico sen benefico.</p>
<p class="l">Ne ekzistas regulo sen escepto.</p>
<p class="l">Ne ekzistas savo kontraŭ malbona virino.</p>
<p class="l">Ne ekzistas terno sen nazo nek fakto sen bazo.</p>
<p class="l">Ne el ĉiu ligno oni faras violonon.</p>
<p class="l">Ne el unu forno li manĝis jam panon.</p>
<p class="l">Ne elverŝu la malpuran, antaŭ ol vi havas la puran.</p>
<p class="l">Ne elvoku lupon el la arbaro.</p>
<p class="l">Ne en ĉiu afero estu severa.</p>
<p class="l">Ne en unu tago elkreskis Kartago.</p>
<p class="l">Ne esperite, ne sonĝite.</p>
<p class="l">Ne estas piediranto kolego al rajdanto.</p>
<p class="l">Ne estingu la fajron, kiu vin ne bruligas.</p>
<p class="l">Ne falas frukto malproksime de l' arbo.</p>
<p class="l">Ne fanfaronu irante, fanfaronu revenante.</p>
<p class="l">Ne faru kalkulon sen la mastro.</p>
<p class="l">Ne fidu amikon, kiu havas jam flikon.</p>
<p class="l">Ne fidu fidelulon, fidu propran okulon.</p>
<p class="l">Ne fidu heredon, fidu posedon.</p>
<p class="l">Ne gutas mielo el la ĉielo.</p>
<p class="l">Ne havante, oni petas; ricevinte, forĵetas.</p>
<p class="l">Ne helpas glorkrono al malplena kaldrono.</p>
<p class="l">Ne helpas plendo nek ploro kontraŭ kreditoro.</p>
<p class="l">Ne helpas ploro al doloro.</p>
<p class="l">Ne helpas spegulo al malbelulo.</p>
<p class="l">Ne hontu penti pri faro, hontu persisti en eraro.</p>
<p class="l">Ne insultu mizeran, ne moku malliberan.</p>
<p class="l">Ne iras hakilo al kolo humila.</p>
<p class="l">Ne iru al fremda anaro kun via regularo.</p>
<p class="l">Ne iru fadeno antaŭ kudrilo.</p>
<p class="l">Ne iru okuloj super la frunton.</p>
<p class="l">Ne juĝo kondamnas, sed juĝanto.</p>
<p class="l">Ne juĝu pri afero laŭ ĝia ekstero.</p>
<p class="l">Ne kaptita ― ne punita.</p>
<p class="l">Ne karesu per mano, sed karesu per pano.</p>
<p class="l">Ne kaŝiĝas lia lango malantaŭ la vango.</p>
<p class="l">Ne konante la profundecon, ne iru en la riveron.</p>
<p class="l">Ne kondamnu alian, oni vin ne kondamnos.</p>
<p class="l">Ne kotas besto en sia nesto.</p>
<p class="l">Ne kraĉu en puton, ĉar vi trinki bezonos.</p>
<p class="l">Ne kredas ŝtelisto, ke honestaj ekzistas.</p>
<p class="l">Ne kredu al orelo, kredu al okulo.</p>
<p class="l">Ne kredu al parolo sen propra kontrolo.</p>
<p class="l">Ne kvanto, sed kvalito decidas pri merito.</p>
<p class="l">Ne laciĝos mano, ne fariĝos pano.</p>
<p class="l">Ne laciĝu viaj manoj pri fremdaj infanoj.</p>
<p class="l">Ne laŭdu la tagon antaŭ vespero.</p>
<p class="l">Ne longe sinjora daŭras favoro.</p>
<p class="l">Ne mankas tombo por mortinto nek pano por vivanto.</p>
<p class="l">Ne maro dronigas ŝipon, sed la ventoj.</p>
<p class="l">Ne mia estas la ĉevalo, min ne tuŝas ĝia falo.</p>
<p class="l">Ne moku mizeron de alia, ĉar baldaŭ venos via.</p>
<p class="l">Ne moku riveron, ne atinginte la teron.</p>
<p class="l">Ne movi la buŝon.</p>
<p class="l">Ne naskas porko leonidon, nek korniko aglidon.</p>
<p class="l">Ne naskiĝu riĉa, naskiĝu feliĉa.</p>
<p class="l">Ne pekas drinkulo, pekas ebriulo.</p>
<p class="l">Ne pelu tiun, kiu mem forkuras.</p>
<p class="l">Ne pentru diablon sur la muro.</p>
<p class="l">Ne por lupo estas supo.</p>
<p class="l">Ne povas ĉiu homo esti pap' en Romo.</p>
<p class="l">Ne prediku knabino al via patrino.</p>
<p class="l">Ne prenis pastro la donon ― rekaŝu sako la monon.</p>
<p class="l">Ne prokrastu ĝis morgaŭ, kion vi povas fari hodiaŭ.</p>
<p class="l">Ne punu edzinon antaŭ infanaj okuloj, ne punu infanojn antaŭ fremduloj.</p>
<p class="l">Ne puŝu vian regularon en fremdan anaron.</p>
<p class="l">Ne rapidu insulti, volu aŭskulti.</p>
<p class="l">Ne rapidu kun fido antaŭ longa kunesido.</p>
<p class="l">Ne rapidu kun vortoj, rapidu kun faroj.</p>
<p class="l">Ne rapidu, trankvile decidu.</p>
<p class="l">Ne rezonu pri tio, kio estas ekster via metio.</p>
<p class="l">Ne sama la vento blovas konstante.</p>
<p class="l">Ne sanktuloj potojn faras.</p>
<p class="l">Ne serĉu bonan arbaron, serĉu bonan najbaron.</p>
<p class="l">Ne servas larmo anstataŭ armo.</p>
<p class="l">Ne spiciĝas manĝo de mastrina beleco.</p>
<p class="l">Ne sufiĉas ploro al kreditoro.</p>
<p class="l">Ne ŝovu la nazon en fremdan vazon.</p>
<p class="l">Ne ŝovu nazon en fremdan vazon.</p>
<p class="l">Ne ŝpari monon nek penon.</p>
<p class="l">Ne ŝtelus ŝtelistoj, se ne ekzistus kaŝistoj.</p>
<p class="l">Ne taŭgas du ursoj por unu nesto.</p>
<p class="l">Ne taŭgas la vero por komerca afero.</p>
<p class="l">Ne timu hundon bojantan, timu hundon silentan.</p>
<p class="l">Ne timu tranĉilon, timu babilon.</p>
<p class="l">Ne trovante bovinon, oni ŝtelas kokinon.</p>
<p class="l">Ne unu fajron li pasis, ne unu hundo lin ĉasis.</p>
<p class="l">Ne unu hundo lin mordis, ne unu vento lin tordis.</p>
<p class="l">Ne valoranto plaĉas, sed plaĉanto valoras.</p>
<p class="l">Ne valoras bofilo, kiam mortis filino.</p>
<p class="l">Ne valoras la akiro eĉ la penon de l' deziro.</p>
<p class="l">Ne valoras la faro la koston de l' preparo.</p>
<p class="l">Ne veku malfeliĉon, kiam ĝi dormas.</p>
<p class="l">Ne venas honoro sen laboro.</p>
<p class="l">Ne venas mont' al monto, sed homo homon renkontas.</p>
<p class="l">Ne venas rato mem al kato.</p>
<p class="l">Ne venos rato mem al kato.</p>
<p class="l">Ne venos rato mem al la kato.</p>
<p class="l">Ne vivu kiel vi volas, vivu kiel vi povas.</p>
<p class="l">Ne voku diablon, ĉar li povas aperi.</p>
<p class="l">Ne volas kokin' al festeno, sed oni ĝin trenas perforte.</p>
<p class="l">Ne volis rajdi sur ĉevalo, ekrajdis sur azeno.</p>
<p class="l">Ne zorgu pri tio, kio estas ekster via scio.</p>
<p class="l">Nebuligi al iu la okulojn.</p>
<p class="l">Nebuligi la okulojn.</p>
<p class="l">Neceseco kontraŭvola estas leĝo malmola.</p>
<p class="l">Neceso ne estas kareso.</p>
<p class="l">Neevitebla malbono.</p>
<p class="l">Negocaj aferoj estas severaj.</p>
<p class="l">Neĝo kaŝas nur ĝis printempo.</p>
<p class="l">Nek al teksto, nek al preteksto.</p>
<p class="l">Nek al temo, nek al celo.</p>
<p class="l">Nek eniro, nek eliro.</p>
<p class="l">Nek ĝojo, nek malĝojo daŭras eterne.</p>
<p class="l">Nek helpeble, nek konsileble.</p>
<p class="l">Nek io, nek alio.</p>
<p class="l">Nek pikite, nek hakite.</p>
<p class="l">Nek pio por Dio, nek kapablo por diablo.</p>
<p class="l">Nek por baki, nek por haki.</p>
<p class="l">Nek transnaĝeble, nek transireble.</p>
<p class="l">Neleĝe akirita ne estas profita.</p>
<p class="l">Nenia ago fariĝas sen pago.</p>
<p class="l">Nenia konstruo povas esti sen bruo.</p>
<p class="l">Nenia peketo restas longe sekreto.</p>
<p class="l">Nenia peno nek provo donos lakton de bovo.</p>
<p class="l">Neniam atendita ofte venas subite.</p>
<p class="l">Nenie semata, ĉie trovata.</p>
<p class="l">Nenio pli grandan mizeron prezentas, ol se sano mankas kaj ŝuldoj turmentas.</p>
<p class="l">Neniom da oro, sed bona gloro.</p>
<p class="l">Neniu estas profeto en sia urbeto.</p>
<p class="l">Neniu sanktulo estas sen makulo.</p>
<p class="l">Neniu scias, kio morgaŭ lin trafos.</p>
<p class="l">Neniu vidas, kio lin insidas.</p>
<p class="l">Nesciado de leĝo neniun pravigas.</p>
<p class="l">Nevo de papo facile fariĝas kardinalo.</p>
<p class="l">Ni amu nin frate, sed ni kalkulu akurate.</p>
<p class="l">Ni facile forgesas, kio nin ne interesas.</p>
<p class="l">Ni forgesas averton, ni memoras la sperton.</p>
<p class="l">Ni laboru kaj esperu.</p>
<p class="l">Ni reciproke nin konas, klarigon ne bezonas.</p>
<p class="l">Ni vidas, kiu ridas ― kiu ploras, ni ne vidas.</p>
<p class="l">Nigran kornikon sapo ne blankigos.</p>
<p class="l">Nigro sur blanko pruvas sen manko.</p>
<p class="l">Nin ĉiam ravas, kion ni ne havas.</p>
<p class="l">Nin instruas eraro, kiun faras najbaro.</p>
<p class="l">Nobelo promesojn disdonas, kampulo promesojn plenumas.</p>
<p class="l">Nokte eĉ monstro estas belulo.</p>
<p class="l">Nomo egala, sed esenco mala.</p>
<p class="l">Notu en la kamentubo.</p>
<p class="l">Nova balailo bone balaas.</p>
<p class="l">Nova stato ― nova vivo.</p>
<p class="l">Novaj sinjoroj ― novaj moroj.</p>
<p class="l">Nuda kaj kruda, sen groŝo en poŝo.</p>
<p class="l">Nuksoj venis, kiam dentoj elfalis.</p>
<p class="l">Nun finiĝas mia klereco.</p>
<p class="l">Nur pano kun fromaĝo, sed afabla vizaĝo.</p>
<p class="l">Nur suferinto ŝatas feliĉon.</p>
<p class="l">Nur tiu ne eraras, kiu neniam ion faras.</p>
<p class="l">Nutri per promesoj.</p>
<p class="l">Nutru lupon plej sate, li ĉiam serĉas arbaron</p>

<hr>
<div class="footer"><a href="O.html">O &gt;&gt;</a></div>
</body>
</html>
