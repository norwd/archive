<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>S</title>
</head>
<body background="../bld/papero.jpg">
<div class="header">
<span class="header_left"><a href="R.html">&lt;&lt; R</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">S</h3>

<p class="l">Saĝa estas la frato post ricevo de l' bato.</p>
<p class="l">Saĝa estas la hundo post ricevo de l' vundo.</p>
<p class="l">Saĝa hundo post la vundo.</p>
<p class="l">Saĝa kapo duonvorton komprenas.</p>
<p class="l">Saĝa scias, kion li diras ― malsaĝa diras, kion li scias.</p>
<p class="l">Saĝa tenas aferon, malsaĝa esperon.</p>
<p class="l">Saĝo abunda, sed ne profunda.</p>
<p class="l">Saĝo barbon ne atendas.</p>
<p class="l">Saĝulo scias ion, sed neniu scias ĉion.</p>
<p class="l">Sako alenon ne tenas, ĝi baldaŭ elvenas.</p>
<p class="l">Sako malplena sin rekte ne tenas.</p>
<p class="l">Sako ne sonas ― amiko ne konas.</p>
<p class="l">Sakon kun truo vi neniam plenigos.</p>
<p class="l">Saltadi ĉirkaŭ afero, kiel blovata neĝero.</p>
<p class="l">Saltadi el unua al deka.</p>
<p class="l">Sama buŝo blovas varmon kaj malvarmon.</p>
<p class="l">Sama gento, sama sento.</p>
<p class="l">Samaj kondiĉoj, samaj superstiĉoj.</p>
<p class="l">Sango bolas, juneco petolas.</p>
<p class="l">Sango komuna reciproke sin altiras.</p>
<p class="l">Sango ne silentas, sian sangon ĝi sentas.</p>
<p class="l">Sanigaĵo malbongusta, sed efiko plej ĝusta.</p>
<p class="l">Sanktfigurojn ornamas, kaj homojn malamas.</p>
<p class="l">Sapo blankecon ne havas, tamen blanke ĝi lavas.</p>
<p class="l">Sapumi la okulojn.</p>
<p class="l">Sata malsatan ne povas kompreni.</p>
<p class="l">Sata stomako ne lernas volonte.</p>
<p class="l">Scias la kato, kies lardon ĝi manĝis.</p>
<p class="l">Scienco havas semon enuan, sed frukton bonĝuan.</p>
<p class="l">Sciencon oni ne mendas, klerecon oni ne vendas.</p>
<p class="l">Scion akiru, sed ne ĉion eldiru.</p>
<p class="l">Sciu elokventi, sciu ankaŭ silenti.</p>
<p class="l">Sciu funde, sed tenu profunde.</p>
<p class="l">Se al hundo mankas nenio, ĝin atakas rabio.</p>
<p class="l">Se amas Dio, prosperas ĉio.</p>
<p class="l">Se amiko petas, li neniam ripetas.</p>
<p class="l">Se birdo tro bekas, la katon ĝi vekas.</p>
<p class="l">Se brulas nenio, fumo ne iras.</p>
<p class="l">Se ĉiu balaos antaŭ sia pordo, tiam en la tuta urbo estos ordo.</p>
<p class="l">Se ĉiu speson donos, malriĉulo malsaton ne konos.</p>
<p class="l">Se decidos la sorto, helpos nenia forto.</p>
<p class="l">Se devigas neceso, faru kun kareso.</p>
<p class="l">Se Dio ne aranĝos, lupo vin ne manĝos.</p>
<p class="l">Se Dio ne volas, sanktulo ne helpos.</p>
<p class="l">Se Dio ordonos, eĉ ŝton' lakton donos.</p>
<p class="l">Se edzino ordonas, domo ordon ne konas.</p>
<p class="l">Se elsaltas la okazo, ĝi rompiĝas kiel vazo.</p>
<p class="l">Se en kor' io sidas, vizaĝo perfidas.</p>
<p class="l">Se ezoko piiĝis, gobio ne dormu.</p>
<p class="l">Se forestas la suno, sufiĉas la luno.</p>
<p class="l">Se geedzoj sin batas, fremdulo restu flanke.</p>
<p class="l">Se gut' al guto aliĝas, maro fariĝas.</p>
<p class="l">Se haroj ne mankus, oni kalvon ne havus.</p>
<p class="l">Se homoj mankas, infano ankaŭ estas homo.</p>
<p class="l">Se io venas al buŝo, buŝon ne fermu.</p>
<p class="l">Se juneco estus sperta, se maljuneco estus lerta.</p>
<p class="l">Se junulo ne lernis, maljunulo ne scias.</p>
<p class="l">Se kalumnio eĉ pasas, ĝi ĉiam ion lasas.</p>
<p class="l">Se kalumnio ne brulas, ĝi almenaŭ makulas.</p>
<p class="l">Se la arbo falis, ĉiu branĉon derompas.</p>
<p class="l">Se la ĉielo falus al tero, birdokaptado estus facila afero.</p>
<p class="l">Se la gasto estas amata, eĉ lia servanto ne restas malsata.</p>
<p class="l">Se la gasto meritas, eĉ lia hundo profitas.</p>
<p class="l">Se la kaliko tro pleniĝas, la vino elverŝiĝas.</p>
<p class="l">Se la sorto vin batas, mokantoj ne mankas.</p>
<p class="l">Se la tempo forblovis, ni jam helpi ne povas; kio post ni aperos, ni de ĝi ne suferos.</p>
<p class="l">Se lipo dikiĝas, ventro maldikiĝas.</p>
<p class="l">Se lupo ekpentis, ŝafo atentu.</p>
<p class="l">Se malriĉulo sukcesas, li ĉiujn forgesas.</p>
<p class="l">Se malsato turmentas, lupo timon ne sentas.</p>
<p class="l">Se mi faru riverencon, mi elektas potencon.</p>
<p class="l">Se mi scius, kie mi falos, mi tien metus tapiŝon.</p>
<p class="l">Se mi scius, kion mi ne scias, ĉiuj saĝuloj min envius.</p>
<p class="l">Se muso nur unu truon disponas, ĝi baldaŭ la vivon fordonas.</p>
<p class="l">Se ne estus <em>se</em> kaj <em>tamen</em>, mi al ĉio dirus amen.</p>
<p class="l">Se ne la <em>se</em> malfeliĉa, mi estus nun homo plej riĉa.</p>
<p class="l">Se ne plaĉas la najbaro, ne plaĉas lia faro.</p>
<p class="l">Se ne venas per bona vorto, oni prenas per forto.</p>
<p class="l">Se neĝas sur la monto, estas malvarme en la valo.</p>
<p class="l">Se neniu plendas, neniu defendas.</p>
<p class="l">Se okulo ne atentas, dorso eksentas.</p>
<p class="l">Se okulo ne vidas, koro ne avidas.</p>
<p class="l">Se okulo ne vidis, pagas la poŝo.</p>
<p class="l">Se oni amas la gaston, oni zorgas la paston.</p>
<p class="l">Se Peĉjo ne semos, Petro ne rikoltos.</p>
<p class="l">Se peko trafas, eĉ bastono ekpafas.</p>
<p class="l">Se sako tro pleniĝas, ĝi baldaŭ disŝiriĝas.</p>
<p class="l">Se silentas draŝejo, malpacas loĝejo.</p>
<p class="l">Se stomako doloras, kapo laboras.</p>
<p class="l">Se unu ne venis, dek ne atendas.</p>
<p class="l">Se vendisto ne mensogas, li aĉetanton ne allogas.</p>
<p class="l">Se vi donas mielon, donu ankaŭ kuleron.</p>
<p class="l">Se vi faros vin ŝafo, la lupoj vin manĝos.</p>
<p class="l">Se vi krudulon iom karesos, li al si ĉion permesos.</p>
<p class="l">Se vi krudulon salutos, li vin tutan englutos.</p>
<p class="l">Se vi povas, profitu, sed aliajn ne incitu.</p>
<p class="l">Se vi prenis la violonon, prenu ankaŭ la arĉon.</p>
<p class="l">Se vi pri ĉio informiĝos, vi baldaŭ maljuniĝos.</p>
<p class="l">Se vi sendis malsaĝulon, sendu kontrolon.</p>
<p class="l">Se vi senfine parolos, de ĝi la poto ne bolos.</p>
<p class="l">Se vi sidos en branoj, vin manĝos la porkoj.</p>
<p class="l">Se vi ŝafo fariĝos, lupoj ne mankos.</p>
<p class="l">Se vi volas filinon, flatu la patrinon.</p>
<p class="l">Se vulpo pentofaras, gardu la kokidojn.</p>
<p class="l">Seka panpeco, sed en libereco.</p>
<p class="l">Selante ĉevalon, oni ĝin karesas.</p>
<p class="l">Sen atendo, sen espero venis mizero.</p>
<p class="l">Sen fajro ne brulas eĉ pajlo.</p>
<p class="l">Sen gutoj malgrandaj maro ne ekzistus.</p>
<p class="l">Sen laboro ne venas oro.</p>
<p class="l">Sen mensoga rekomendo ne iros la vendo.</p>
<p class="l">Sen mono en urbon ne iru.</p>
<p class="l">Sen mono oni estas nulo, kun mono ― saĝulo.</p>
<p class="l">Sen ordo en afero ne ekzistas prospero.</p>
<p class="l">Sen povo kolero estas ridinda afero.</p>
<p class="l">Sen regalo ne estas balo.</p>
<p class="l">Sen rigardo, sen gardo.</p>
<p class="l">Sen speso unua ne ekzistas la dua.</p>
<p class="l">Senĉesa guto eĉ ŝtonon traboras.</p>
<p class="l">Sendemanda ekprotesto estas ofte kulpatesto.</p>
<p class="l">Sendito nur portas; kion oni ordonis, li raportas.</p>
<p class="l">Senditon oni aŭskultas aŭ ne aŭskultas, sed ne punas nek insultas.</p>
<p class="l">Senfara plendo ne estas defendo.</p>
<p class="l">Senfortuloj longe vivas.</p>
<p class="l">Senkonscie vi agis, konscie vi pagos.</p>
<p class="l">Senlaboreco dormon alportas.</p>
<p class="l">Senlaboreco estas patrino de ĉiuj malvirtoj.</p>
<p class="l">Senlanigu, sed ne senfeligu.</p>
<p class="l">Senlanigu, sed ne senhaŭtigu.</p>
<p class="l">Senpaga estas nur la morto, sed ĝi kostas la vivon.</p>
<p class="l">Senplumigi kokinon, ne vekante mastrinon.</p>
<p class="l">Serĉi la tagon pasintan.</p>
<p class="l">Serpenton oni povas eviti, sed kalumnion neniam.</p>
<p class="l">Servo al Dio vana ne restas.</p>
<p class="l">Servo ne petita ne estas merita.</p>
<p class="l">Servo postulas reservon.</p>
<p class="l">Sia estas kara pli ol la najbara.</p>
<p class="l">Sia estas kara pli ol najbara.</p>
<p class="l">Sian sorton neniu evitos.</p>
<p class="l">Sidas gasto minuton, sed vidas la tuton.</p>
<p class="l">Sidi en amaso da embaraso.</p>
<p class="l">Sidi en laboroj ĝis super la oreloj.</p>
<p class="l">Sidi kiel muso sub balailo.</p>
<p class="l">Sidi kiel sur pingloj.</p>
<p class="l">Sidi sur pingloj.</p>
<p class="l">Sidu lango malantaŭ la vango.</p>
<p class="l">Sieĝi ies pordon.</p>
<p class="l">Silente.</p>
<p class="l">Silento estas konsento.</p>
<p class="l">Silentu donante, parolu ricevante.</p>
<p class="l">Simio al simio plaĉas pli ol ĉio.</p>
<p class="l">Sin turni al la poŝo.</p>
<p class="l">Singardeman Dio gardas.</p>
<p class="l">Sinjorino kaj sinjoro, unu alian valoras.</p>
<p class="l">Sinjoro karesas, sed baldaŭ ĉesas.</p>
<p class="l">Sinjoro petas, kvazaŭ dekretas.</p>
<p class="l">Sinjoroj sin batas, servantoj vundojn ricevas.</p>
<p class="l">Situacio sen eliro.</p>
<p class="l">Sklavo kun forta mano estas plej granda tirano.</p>
<p class="l">Sola vojo libera al la fundo rivera.</p>
<p class="l">Sonĝo teruras, sonĝo forkuras.</p>
<p class="l">Sonorado al li venas, sed de kie ― li ne komprenas.</p>
<p class="l">Sonorilo vokas al preĝejo kaj mem neniam eniras.</p>
<p class="l">Sorto donas favoron, sorto donas doloron.</p>
<p class="l">Sorto ofte alsendas, kion oni ne atendas.</p>
<p class="l">Sperta mano ne restas sen pano.</p>
<p class="l">Sperto saĝon akrigas.</p>
<p class="l">Spesmilo superflua poŝon ne ŝiras.</p>
<p class="l">Spesmilo vojon trabatas.</p>
<p class="l">Spiko malplena plej alte sin tenas.</p>
<p class="l">Sprit' en tempo ne ĝusta estas tre malbongusta.</p>
<p class="l">Sprita vorto tentas, nenion atentas.</p>
<p class="l">Staras la morto jam en la korto.</p>
<p class="l">Stari per unu piedo en la tombo.</p>
<p class="l">Stari por iu kiel muro kaj turo.</p>
<p class="l">Stariĝi obstine.</p>
<p class="l">Staris, ekfaris.</p>
<p class="l">Stomako malsata nur pri pano meditas.</p>
<p class="l">Stomako ne estas spegulo: kion ĝi manĝis, ne vidas okulo.</p>
<p class="l">Streĉi la orelojn.</p>
<p class="l">Streĉiĝi el la haŭto.</p>
<p class="l">Streĉu la okulojn.</p>
<p class="l">Sub seruro promesojn tenu, sed doninte ne reprenu.</p>
<p class="l">Sub tero sklavo kaj sinjoro ne diferencas per valoro.</p>
<p class="l">Suferinto pli valoras, ol lerninto.</p>
<p class="l">Suferoj sufokas kaj homoj mokas.</p>
<p class="l">Sukcesa venkanto de pordoj malfermitaj.</p>
<p class="l">Superpinte ― nur tuŝinte.</p>
<p class="l">Sur arbon kliniĝintan saltas la kaproj.</p>
<p class="l">Sur ĉeval' de najbaro la ŝarĝo ne pezas.</p>
<p class="l">Sur ĉiu flanko nur manko kaj manko.</p>
<p class="l">Sur la ŝtelisto brulas la ĉapo.</p>
<p class="l">Sur la ventro veluro, en la ventro murmuro.</p>
<p class="l">Sur leĝa bazo.</p>
<p class="l">Sur lia nuko sidas pli ol peruko.</p>
<p class="l">Surmeto rompas, komparo trompas.</p>
<p class="l">Suspekto pruvon ne egalas</p>
<hr>
<div class="footer"><a href="Sx.html">Ŝ &gt;&gt;</a></div>
</body>
</html>
