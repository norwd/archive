<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>D</title>
</head>
<body background="../bld/papero.jpg">
<div class="header">
<span class="header_left"><a href="Cx.html">&lt;&lt; Ĉ</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">D</h3>
<p class="l">
Danci antaŭ iu sur piedoj kaj manoj.</p>
<p class="l">
Danci kiel kato ĉirkaŭ poto.</p>
<p class="l">
Danci laŭ ies fajfilo.</p>
<p class="l">
Dancu diabloj, sed ne en mia arbaro.</p>
<p class="l">
Dando el reĝa hundejo.</p>
<p class="l">
Danĝera estas bovo antaŭe, ĉevalo malantaŭe, kaj malsaĝulo de
ĉiuj flankoj.</p>
<p class="l">
Danĝero sieĝas, al Dio ni preĝas ― danĝero ĉesas, ni Dion
forgesas.</p>
<p class="l">
De atendo kaj espero pereis multaj sur la tero.</p>
<p class="l">
De bona vorto lango ne doloras.</p>
<p class="l">
De edziĝo tro malfrua orfoj naskiĝas.</p>
<p class="l">
De elekto tro multa plej malbona rezulto.</p>
<p class="l">
De fremda dento ni doloron ne sentas.</p>
<p class="l">
De fremda groŝo ŝiriĝas la poŝo.</p>
<p class="l">
De guto post guto disfalas granito.</p>
<p class="l">
De kantado senpaga doloras la gorĝo.</p>
<p class="l">
De kiu la kulpo, por tiu la puno.</p>
<p class="l">
De l' koro spegulo estas la okulo.</p>
<p class="l">
De la buŝo ĝis la manoj estas granda interspaco.</p>
<p class="l">
De la manoj ĝis lipoj la sup' elverŝiĝis.</p>
<p class="l">
De la volo la ordono pli efikas ol bastono.</p>
<p class="l">
De legado sen atento ne riĉiĝas la prudento.</p>
<p class="l">
De lia vivo aranĝo estas trinko kaj manĝo.</p>
<p class="l">
De majesta ĝis ridinda estas nur unu paŝo.</p>
<p class="l">
De malbona ŝafo estas bona eĉ tufo.</p>
<p class="l">
De malgranda kandelo forbrulis granda kastelo.</p>
<p class="l">
De malriĉula manĝo ni guston ne scias.</p>
<p class="l">
De manĝo malriĉula ni guston ne scias.</p>
<p class="l">
De nehavanto eĉ reĝo nenion ricevos.</p>
<p class="l">
De parolo ĝis faro estas tre malproksime.</p>
<p class="l">
De peko kaj mizero estas plena la tero.</p>
<p class="l">
De plendo kaj ploro ne foriĝas doloro.</p>
<p class="l">
De pli da suko ne malboniĝas la kuko.</p>
<p class="l">
De rigardo tro alta malsaniĝas okulo.</p>
<p class="l">
De sama koloro, de sama valoro.</p>
<p class="l">
De semo putra venas frukto ne nutra.</p>
<p class="l">
De senpripensa rekomendo venas ploro kaj plendo.</p>
<p class="l">
De superfluo malboniĝas la ĝuo.</p>
<p class="l">
De ŝafo senlana eĉ lanero taŭgas.</p>
<p class="l">
De tro da pano venas malsano.</p>
<p class="l">
De tro multa scio krevas la kranio.</p>
<p class="l">
De unu bovo oni du felojn ne deŝiras.</p>
<p class="l">
De unu bovo oni du felojn ne ŝiras.</p>
<p class="l">
De vorto ĝentila ne doloras la lango.</p>
<p class="l">
De zorgoj, ne de jaroj, blankiĝas la haroj.</p>
<p class="l">
Dek fojojn mezuru, unu fojon detranĉu.</p>
<p class="l">
Deko da pekoj ― unu la puno.</p>
<p class="l">
Demando ne kostas, demando ne devigas.</p>
<p class="l">
Demeti de si la antikvan Adamon.</p>
<p class="l">
Dentoj mordas la langon, tamen ambaŭ sin amas.</p>
<p class="l">
Depost tempo nememorebla.</p>
<p class="l">
Detruita ĝis la fundo de l' fundamento.</p>
<p class="l">
Deziri al iu amason da mono kaj titolon de barono.</p>
<p class="l">
Deziri al iu ĉion bonan.</p>
<p class="l">
Deziro kaj inklino ordonon ne
obeas.</p>
<p class="l">
Deziro tre granda, sed mankas la forto.</p>
<p class="l">
Deziru sincere, vi atingos libere.</p>
<p class="l">
Deziru, ne deziru ― ordon' estas, iru.</p>
<p class="l">
Diablo ne ĉiam unu pordon sieĝas.</p>
<p class="l">
Diablo ŝercon ne komprenas, vokite li venas.</p>
<p class="l">
Difekton de naturo ne kovros veluro.</p>
<p class="l">
Dio al vi donis, por ke vi povu doni.</p>
<p class="l">
Dio batas, Dio kompatas.</p>
<p class="l">
Dio donis buŝon, Dio donos manĝon.</p>
<p class="l">
Dio donis infanon, Dio donos por ĝi panon.</p>
<p class="l">
Dio donis kaj benis, sed diablo forprenis.</p>
<p class="l">
Dio donis oficon, Dio donas kapablon.</p>
<p class="l">
Dio donis oficon, Dio donas prudenton.</p>
<p class="l">
Dio donis tagon, Dio donos manĝon.</p>
<p class="l">
Dio donis, Dio prenis.</p>
<p class="l">
Dio ĝuste faras, neniam eraras.</p>
<p class="l">
Dio kompatu.</p>
<p class="l">
Dio longe paciencas, sed severe rekompencas.</p>
<p class="l">
Dio manĝon donacis, sed la dentoj agacas.</p>
<p class="l">
Dio ne perfidas, se homo Lin fidas.</p>
<p class="l">
Dio ne ricevis, diablo forlevis.</p>
<p class="l">
Dio orfojn ne forgesas.</p>
<p class="l">
Dio punas laŭ la fortoj.</p>
<p class="l">
Dio puni deziras, li la saĝon fortiras.</p>
<p class="l">
Dio scias bone pri niaj bezonoj.</p>
<p class="l">
Dion fidu, sed senfare ne sidu.</p>
<p class="l">
Dion kolerigis, homojn ridigis.</p>
<p class="l">
Dion laŭdu kaj diablon aplaŭdu.</p>
<p class="l">
Diri al iu nudan veron.</p>
<p class="l">
Diri la puran veron.</p>
<p class="l">
Diris kaj foriris.</p>
<p class="l">
Dirite, farite.</p>
<p class="l">
Diron oni neas, skribo ne pereas.</p>
<p class="l">
Disputo kredigas, sed ne certigas.</p>
<p class="l">
Disputoj kondukas al malpaco.</p>
<p class="l">
Disputu komence ― vi ne malpacos en fino.</p>
<p class="l">
Disputu pri ĉio, sed sen garantio.</p>
<p class="l">
Dolĉe ŝmiri al iu la lipojn.</p>
<p class="l">
Donacetoj subtenas amikecon.</p>
<p class="l">
Donaco nesincera estas donaco infera.</p>
<p class="l">
Donacon reprenu kaj mian vivon ne venenu.</p>
<p class="l">
Donado de almozoj neniam malriĉigas.</p>
<p class="l">
Doni al iu la baton de morto.</p>
<p class="l">
Doni la finofaran baton.</p>
<p class="l">
Doni la tonon.</p>
<p class="l">
Doni lecionon de moroj.</p>
<p class="l">
Doni ovon, por ricevi bovon.</p>
<p class="l">
Donu al krudulo plezuron, li ne scios mezuron.</p>
<p class="l">
Donu fingron al avidulo, li tutan manon postulas.</p>
<p class="l">
Dorloti serpenton sur sia brusto.</p>
<p class="l">
Dormus leporo, se ĝi ĉason ne timus.</p>
<p class="l">
Doto koron ne varmigas.</p>
<p class="l">Draŝi fojnon.</p>
<p class="l">
Drinku tutajn tagojn, sed kontrolu viajn agojn.</p>
<p class="l">
Dronanto domon proponas, savito eĉ brikon ne donas.</p>
<p class="l">
Dronanto eĉ herbeton kaptas avide.</p>
<p class="l">
Droni en detaloj.</p>
<p class="l">Du botoj faras paron.</p>
<p class="l">
Du kontraŭ unu prezentas armeon.</p>
<p class="l">
Du manoj faras ĉion, sed unu nenion.</p>
<p class="l">
Du militas ― tria profitas.</p>
<p class="l">
Du mortojn vi ne havos, de unu vi vin ne savos.</p>
<p class="l">
Du sinjoroj en unu bieno, du mastrinoj ĉe unu kameno ― neniam vivas sen reciproka malbeno.</p>
<p class="l">
Dubo gardas kontraŭ risko.</p>
<p class="l">
Dum la manĝado venas apetito</p>
<hr>
<div class="footer"><a href="E.html">E &gt;&gt;</a></div>
</body>
</html>
