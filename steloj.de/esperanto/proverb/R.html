<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>R</title>
</head>
<body background="../bld/papero.jpg">
<div class="header">
<span class="header_left"><a href="P.html">&lt;&lt; P</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">R</h3>

<p class="l">Rado malbona knaras plej multe.</p>
<p class="l">Rajdi sur ĉevalo oni ne lernas sen falo.</p>
<p class="l">Rakonti ĉion faritan kaj kaŝitan.</p>
<p class="l">Rangeto rangon respektu, modestan lokon elektu.</p>
<p class="l">Rano eĉ en palaco sopiras pri marĉo.</p>
<p class="l">Rapide ― senvide.</p>
<p class="l">Rapide iras la vortoj, sed ne rapide la faroj.</p>
<p class="l">Rapidu malrapide.</p>
<p class="l">Raporti pri ĉiuj cirkonstancoj kaj nuancoj.</p>
<p class="l">Razisto raziston razas.</p>
<p class="l">Regna kaso ― bona ĉaso.</p>
<p class="l">Reĝo donacis, sed polico minacas.</p>
<p class="l">Rekomendo kondukas al plendo.</p>
<p class="l">Renkontiĝis la kato kun sentima rato.</p>
<p class="l">Respektu Dion kaj reĝon kaj obeu la leĝon.</p>
<p class="l">Restas nek konsilo, nek konsolo.</p>
<p class="l">Resti maljuna knabino.</p>
<p class="l">Restis nenio absolute, nek por mordi, nek por gluti.</p>
<p class="l">Restu tajloro ĉe via laboro.</p>
<p class="l">Rezonado kaj filozofado panon ne donas.</p>
<p class="l">Ricevi grizan haron, ne vidinte altaron.</p>
<p class="l">Ricevi muŝon en la cerbon.</p>
<p class="l">Ricevis bandito laŭ sia merito.</p>
<p class="l">Ricevos vulpo por sia kulpo.</p>
<p class="l">Riĉa estas tiu, kiu ŝuldas al neniu.</p>
<p class="l">Riĉa preparo, sed povo avara.</p>
<p class="l">Riĉa zorgas pri ĉampano, malriĉa pri pano.</p>
<p class="l">Riĉeco estas frato de fiereco.</p>
<p class="l">Riĉeco sen gvido kiel ĉevalo sen brido.</p>
<p class="l">Riĉigas ne enspezo, sed prudenta elspezo.</p>
<p class="l">Riĉulo havas grandan parencaron.</p>
<p class="l">Riĉulo havas kornojn, malriĉulo dornojn.</p>
<p class="l">Riĉulo kiel fajro proksime bruligas, malproksime ne varmigas.</p>
<p class="l">Riĉulo veturas, malriĉulo kuras.</p>
<p class="l">Ridas blindulo pri lamulo.</p>
<p class="l">Rido matene ― ploro vespere.</p>
<p class="l">Rigardaĉi kiel bovido.</p>
<p class="l">Rigardi kaj aspiri ne devigas akiri.</p>
<p class="l">Rigardi malafable.</p>
<p class="l">Rigardi per ambaŭ okuloj.</p>
<p class="l">Rigardu per ambaŭ okuloj.</p>
<p class="l">Ripetado estas plej bona lernado.</p>
<p class="l">Ripetata parolo pri la sama titolo.</p>
<p class="l">Riveretoj fluas al riveroj.</p>
<p class="l">Rol' de virino ― bona mastrino.</p>
<p class="l">Romo estas tie, kie estas la papo.</p>
<p class="l">Rostita kolombeto ne flugas al buŝeto.</p>
<p class="l">Rusto manĝas feron, ĉagreno la koron.</p>
<p class="l">Rusto manĝas la feron, kaj zorgo la homon</p>
<hr>
<div class="footer"><a href="S.html">S &gt;&gt;</a></div>
</body>
</html>
