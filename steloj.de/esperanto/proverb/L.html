<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>L</title>
</head>
<body background="../bld/papero.jpg">
<div class="header">
<span class="header_left"><a href="K.html">&lt;&lt; K</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">L</h3>

<p class="l">La <em>por</em> kaj la <em>kontraŭ</em>.</p>
<p class="l">La <em>tuj</em> de sinjoroj estas multe da horoj.</p>
<p class="l">La afero estas plenumita.</p>
<p class="l">La afero havas tempon.</p>
<p class="l">La afero malsukcesis.</p>
<p class="l">La afero ne brulas.</p>
<p class="l">La afero ne iras glate.</p>
<p class="l">La afero ne staras sur pinto de ponto.</p>
<p class="l">La afero ne urĝas.</p>
<p class="l">La dorm' estas bona, se mankas la mono.</p>
<p class="l">La enigmo simple solviĝas.</p>
<p class="l">La felo tanadon ne valoras.</p>
<p class="l">La fino kronas la verkon.</p>
<p class="l">La forestanto ĉiam estas malprava.</p>
<p class="l">La haroj disstariĝas.</p>
<p class="l">La haroj streĉiĝas.</p>
<p class="l">La ĵeto estas farita.</p>
<p class="l">La konscienco lin ne turmentas.</p>
<p class="l">La lango de virino estas ŝia glavo.</p>
<p class="l">La lastan el amaso atakas la hundo.</p>
<p class="l">La lipoj ne montru, kion manĝis la buŝo.</p>
<p class="l">La loto estas tirita.</p>
<p class="l">La ludo kandelon ne valoras.</p>
<p class="l">La lumo por vero ofte estas danĝero.</p>
<p class="l">La luno ne aŭskultas, kiam hundo ĝin insultas.</p>
<p class="l">La manĝota fiŝo estas ankoraŭ en la rivero.</p>
<p class="l">La mano lin jukas.</p>
<p class="l">La morto ne distingas, ĉiujn egale atingas.</p>
<p class="l">La morto ŝercon ne komprenas: oni ĝin vokas, ĝi venas.</p>
<p class="l">La muro havas orelojn.</p>
<p class="l">La parto plej vasta venos la lasta.</p>
<p class="l">La plej danĝera homo ― malbona in' en domo.</p>
<p class="l">La sama afero, sed kun la kapo al tero.</p>
<p class="l">La sigelo ankoraŭ ne estas metita.</p>
<p class="l">La tempo ĉiam malkaŝas la veron.</p>
<p class="l">La tempo venos, ni ĉion komprenos.</p>
<p class="l">La tuta ludo ne valoras kandelon.</p>
<p class="l">La unua trovita.</p>
<p class="l">La vivo staras sur la karto.</p>
<p class="l">Laboro donas bonstaton, mallaboro malsaton.</p>
<p class="l">Laboro finita ― ripozo merita.</p>
<p class="l">Laboro fortigas, ripozo putrigas.</p>
<p class="l">Laboro homon nutras, sen laboro li putras.</p>
<p class="l">Laboro kaj pacienco kondukas al potenco.</p>
<p class="l">Laboro kondukos al honoro kaj oro.</p>
<p class="l">Laboro lacigas, sed akiro ĝojigas.</p>
<p class="l">Laboro ne estas leporo ― ĝi haltos, ne forsaltos.</p>
<p class="l">Lang' estas mola kaj laŭvole petola.</p>
<p class="l">Langa vundo plej profunda.</p>
<p class="l">Lango miela, sed koro kruela.</p>
<p class="l">Lango nenion atingas, se ĝin saĝo ne svingas.</p>
<p class="l">Larmo virina baldaŭ sekiĝas.</p>
<p class="l">Larmoj pravecon ne pruvas.</p>
<p class="l">Larmoj ŝuldon ne pagas.</p>
<p class="l">Lasi fali la manojn.</p>
<p class="l">Laŭ ĉiuj leĝoj de la arto.</p>
<p class="l">Laŭ la agoj de l' homo estas lia nomo.</p>
<p class="l">Laŭ la frukto oni arbon ekkonas.</p>
<p class="l">Laŭdu belecon de l' maro, sed ĉe rando de arbaro.</p>
<p class="l">Laŭdu la maron, sed restu sur tero.</p>
<p class="l">Laŭdu tagon nur vespere.</p>
<p class="l">Lavu tutan jaron, negro ne blankiĝos.</p>
<p class="l">Lecionoj al profesoro estas vana laboro.</p>
<p class="l">Leĝe kaj rajte.</p>
<p class="l">Leĝo estas bona, se advokato ĝin helpas.</p>
<p class="l">Leĝo estas cedema: kien vi deziras, ĝi iras.</p>
<p class="l">Leĝo malaperas, moro daŭras.</p>
<p class="l">Leĝo mallertulon ligas, lertulon fortigas.</p>
<p class="l">Leĝo pasintaĵon ne tuŝas.</p>
<p class="l">Leĝo valoras por poste, sed ne por antaŭe.</p>
<p class="l">Lernado havas maldolĉan radikon, sed bonan efikon.</p>
<p class="l">Lernado sen fruktoj ne restas.</p>
<p class="l">Lerneja sekreto ne iru al gazeto.</p>
<p class="l">Lernu juna ― vi scios maljuna.</p>
<p class="l">Lernu juna, por esti saĝa maljuna.</p>
<p class="l">Lerteco sorĉon ne bezonas.</p>
<p class="l">Leviĝu kun la suno, edziĝu dum juna.</p>
<p class="l">Li atendas kaj plendas kaj denove atendas.</p>
<p class="l">Li atendas, ke la okazo venu al lia nazo.</p>
<p class="l">Li bruligis al si la lipharojn.</p>
<p class="l">Li dentojn prunti ne bezonas.</p>
<p class="l">Li diris adiaŭ al la mondo surtera.</p>
<p class="l">Li donas peceton da pano kaj bategon per mano.</p>
<p class="l">Li eĉ el sablo vipojn tordas.</p>
<p class="l">Li ekscitiĝas kiel bolanta lakto.</p>
<p class="l">Li esploris iom la fundon de la glaso.</p>
<p class="l">Li estas bravulo en sia angulo.</p>
<p class="l">Li estas en acida humoro.</p>
<p class="l">Li estas en klopodoj de l' kapo ĝis piedoj.</p>
<p class="l">Li estas flamiĝema kiel rezina ligno.</p>
<p class="l">Li estas frotita kaj polurita.</p>
<p class="l">Li estas homo sperta kaj lerta.</p>
<p class="l">Li estas kompetenta, kiel besto pri arĝento.</p>
<p class="l">Li estas la portreto de sia patro.</p>
<p class="l">Li estas portreto de sia patro.</p>
<p class="l">Li estas preskaŭ mia frato: nepo de kuzo de onklo de konato.</p>
<p class="l">Li estas sia propra mastrino.</p>
<p class="l">Li estas vera hidrargo.</p>
<p class="l">Li faras princan promeson, sed ne havas eĉ speson.</p>
<p class="l">Li faris sian lastan translokiĝon.</p>
<p class="l">Li foriris kun longa nazo.</p>
<p class="l">Li forpelis siajn piedojn.</p>
<p class="l">Li havas ankoraŭ la lakton sur la lipoj.</p>
<p class="l">Li havas ankoraŭ printempon en kapo.</p>
<p class="l">Li havas cerbon ne tro potencan.</p>
<p class="l">Li havas ĉiun horon alian moron.</p>
<p class="l">Li havas dentojn ne por parado.</p>
<p class="l">Li havas en la cerbo tro multe da herbo.</p>
<p class="l">Li havas la kapon fortike sur la kolo.</p>
<p class="l">Li havas la kapon sur ĝusta loko.</p>
<p class="l">Li havas la kapon sur la ĝusta loko.</p>
<p class="l">Li havas muŝon en la kapo.</p>
<p class="l">Li havas nek ĉelon, nek kelon.</p>
<p class="l">Li havas pli da mono ol da bezono.</p>
<p class="l">Li havas pli da mono, ol li povas kalkuli.</p>
<p class="l">Li havas pli da ŝuldoj en la urbo, ol da haroj en la barbo.</p>
<p class="l">Li havas siajn kapricojn.</p>
<p class="l">Li havas truon en la manplato.</p>
<p class="l">Li havis viandon, mi havis nur oston ― li havis la ĝuon, mi pagis la koston.</p>
<p class="l">Li jam estas trans montoj kaj maro.</p>
<p class="l">Li jam faras la lastan spiron.</p>
<p class="l">Li ĵus elrampis el la ova ŝelo.</p>
<p class="l">Li komprenas predikon, kiel bovo muzikon.</p>
<p class="l">Li kuraĝon kolekti ne bezonas.</p>
<p class="l">Li loĝas tie, kien eĉ birdo ne flugas.</p>
<p class="l">Li mem estas patrono por sia persono.</p>
<p class="l">Li mensogas maŝine.</p>
<p class="l">Li mensogas tiel, ke la muroj krakas.</p>
<p class="l">Li minacas per fingro en la poŝo.</p>
<p class="l">Li ne elpensis la filozofian ŝtonon.</p>
<p class="l">Li ne elrampis ankoraŭ el la vindoj.</p>
<p class="l">Li ne enlasas puŝon en sian buŝon.</p>
<p class="l">Li ne estas el la grandaj saĝuloj.</p>
<p class="l">Li ne estas el la regimento de timuloj.</p>
<p class="l">Li ne frapis al si ankoraŭ la kornojn.</p>
<p class="l">Li ne havas kapon de ministro.</p>
<p class="l">Li ne toleras eĉ muŝon sur la muro.</p>
<p class="l">Li neniam venkis la alfabeton.</p>
<p class="l">Li pafis sin for.</p>
<p class="l">Li parolas sen senco kaj sen interligo.</p>
<p class="l">Li pasis akvon kaj fajron kaj marĉojn kaj marojn.</p>
<p class="l">Li prenos kaj benos.</p>
<p class="l">Li pulvon ne elpensis.</p>
<p class="l">Li ripozu trankvile.</p>
<p class="l">Li saltas gracie, kiel urso ebria.</p>
<p class="l">Li salutas profunde kaj mordas hunde.</p>
<p class="l">Li scias, kie la kankroj pasigas la vintron.</p>
<p class="l">Li serĉas la venton sur la kampo.</p>
<p class="l">Li sidas en ŝuldoj ĝis super la ŝultroj.</p>
<p class="l">Li ŝtelas de najbaro, por doni al altaro.</p>
<p class="l">Li ŝvitas ankoraŭ super la alfabeto.</p>
<p class="l">Li taŭgas nek por studo, nek por ludo.</p>
<p class="l">Li tenas la nazon supren.</p>
<p class="l">Li trafis el sub pluvo en riveron.</p>
<p class="l">Li tremas, kiel aŭtuna folio.</p>
<p class="l">Li vidas nur ĝis la pinto de sia nazo.</p>
<p class="l">Li vivas en ĝuo kaj bruo.</p>
<p class="l">Li vivas sur la tero kiel en infero.</p>
<p class="l">Li vorton en la poŝo ne serĉas.</p>
<p class="l">Li zorgas pri ĝi kiel pri neĝo pasintjara.</p>
<p class="l">Lia animo forkuris en la pinton de la piedo.</p>
<p class="l">Lia cerbo iris promeni.</p>
<p class="l">Liaj dentoj povas festi sabaton.</p>
<p class="l">Liaj dentoj povas forgesi sian metion.</p>
<p class="l">Liaj flugiloj paraliziĝis.</p>
<p class="l">Liberulo iras, kien li deziras.</p>
<p class="l">Ligno fendita facile flamiĝas.</p>
<p class="l">Lin tuŝas nek admono, nek ordono.</p>
<p class="l">Lipharo de grandsinjoro, sed koro de leporo.</p>
<p class="l">Liveru nur panon, manĝontoj sin trovos.</p>
<p class="l">Loĝi en la fino de la mondo.</p>
<p class="l">Longa dormado ŝuldojn kreskigas.</p>
<p class="l">Longa konsidero savas de sufero.</p>
<p class="l">Longe ĉerpas la kruĉo, ĝis ĝi fine rompiĝas.</p>
<p class="l">Longe ŝtelas ŝtelisto, tamen fine li pendos.</p>
<p class="l">Ludi kun iu ludon de pugnoj.</p>
<p class="l">Ludi ventobatadon.</p>
<p class="l">Ludo aparte, kaj afero aparte.</p>
<p class="l">Luksa la vesto, sed malplena la poŝo.</p>
<p class="l">Lumo fariĝos, kulpulo troviĝos.</p>
<p class="l">Lupo dormanta ŝafon ne kaptas.</p>
<p class="l">Lupo kaptas, sed li ankaŭ enfalas.</p>
<p class="l">Lupo lupon ne manĝas.</p>
<p class="l">Lupo sopiras, al arbaro sin tiras.</p>
<p class="l">Lupo ŝanĝas la harojn, sed ne la farojn</p>
<hr>
<div class="footer"><a href="M.html">M &gt;&gt;</a></div>
</body>
</html>
