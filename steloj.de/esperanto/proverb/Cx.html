<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>Ĉ</title>
</head>
<body background="../bld/papero.jpg">
<div class="header">
<span class="header_left"><a href="C.html">&lt;&lt; C</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">Ĉ</h3>
<p class="l">
Ĉasaĵo ĉasanton ne atendas.</p>
<p class="l">
Ĉe botisto la ŝuo estas ĉiam kun truo.</p>
<p class="l">
Ĉe l' freŝa faro.</p>
<p class="l">
Ĉe la tagiĝo.</p>
<p class="l">
Ĉe mastro ŝtelisto la servantoj ne ŝtelas.</p>
<p class="l">
Ĉe plej granda fido memoru pri perfido.</p>
<p class="l">
Ĉe stomako malsata ne kapricas palato.</p>
<p class="l">
Ĉe tablo malplena babilo ne fluas.</p>
<p class="l">
Ĉe tro ĝentila ekstero mankas sincero.</p>
<p class="l">
Ĉe vesto velura suferas stomako.</p>
<p class="l">
Ĉe vulpoj ĉiam naskiĝas nur vulpoj.</p>
<p class="l">
Ĉerpi akvon per kribrilo.</p>
<p class="l">
Ĉesis esti vino, sed vinagro ne fariĝis.</p>
<p class="l">
Ĉia dono estas bono.</p>
<p class="l">
Ĉie estas varme, sed hejme plej ĉarme.</p>
<p class="l">
Ĉio dependas de <em>se</em> kaj <em>kiam</em>.</p>
<p class="l">
Ĉio estas por li kiel polvero sur la tero.</p>
<p class="l">
Ĉio havas finon.</p>
<p class="l">
Ĉio havas sian <em>sed</em> kaj <em>se</em>.</p>
<p class="l">
Ĉio sia estas plej ĉarma.</p>
<p class="l">
Ĉio supermezura estas terura.</p>
<p class="l">
Ĉio taŭgas, kio venas.</p>
<p class="l">
Ĉio transmara estas ĉarma kaj kara.</p>
<p class="l">
Ĉion novan oni ŝatas, malnovan oni forbatas.</p>
<p class="l">
Ĉion rigardi tra sia persona vitro.</p>
<p class="l">
Ĉirkaŭ sanktuloj diabloj vagas.</p>
<p class="l">
Ĉirkaŭflatadi kaj ĉirkaŭflirtadi iun.</p>
<p class="l">
Ĉiu <em>li</em> havas sian <em>ŝi</em>.</p>
<p class="l">
Ĉiu <em>tial</em> havas sian <em>kial</em>.</p>
<p class="l">
Ĉiu abomenaĵo trovas sian adoranton.</p>
<p class="l">
Ĉiu angulo kun sia sanktulo.</p>
<p class="l">
Ĉiu barono havas sian kapricon.</p>
<p class="l">
Ĉiu besto zorgas pri sia nesto.</p>
<p class="l">
Ĉiu eraro estas kulpo.</p>
<p class="l">
Ĉiu estis junulo, ĉiu estis pekulo.</p>
<p class="l">
Ĉiu familio havas sian kriplulon.</p>
<p class="l">
Ĉiu havas sian guston.</p>
<p class="l">
Ĉiu havas sian kaŝitan mizeron.</p>
<p class="l">
Ĉiu havas sian propran guston.</p>
<p class="l">
Ĉiu havas sian ŝarĝon.</p>
<p class="l">
Ĉiu havas sian vermon.</p>
<p class="l">
Ĉiu iras, kiel saĝ' al li diras.</p>
<p class="l">
Ĉiu klopodu nur en sia metio, tiam al la urbo mankos nenio.</p>
<p class="l">
Ĉiu komenco estas malfacila.</p>
<p class="l">
Ĉiu kreas sian forton, ĉiu forĝas sian sorton.</p>
<p class="l">
Ĉiu manĝas, kiel li aranĝas.</p>
<p class="l">
Ĉiu mano al si altiras.</p>
<p class="l">
Ĉiu medalo du flankojn posedas.</p>
<p class="l">
Ĉiu mezuras aliajn laŭ sia mezurilo.</p>
<p class="l">
Ĉiu morgaŭ havas sian zorgon.</p>
<p class="l">
Ĉiu persono kun sia bezono.</p>
<p class="l">
Ĉiu por si ― por ĉiuj Di'.</p>
<p class="l">
Ĉiu por si mem estas la plej kara.</p>
<p class="l">
Ĉiu propran saĝon posedas.</p>
<p class="l">
Ĉiu provas, kion li povas.</p>
<p class="l">
Ĉiu sezono kun sia bono.</p>
<p class="l">
Ĉiu sin direktas, kiel la kap' al li diktas.</p>
<p class="l">
Ĉiu sin gvidas, kiel li vidas.</p>
<p class="l">
Ĉiu tajloro havas sian tranĉmanieron.</p>
<p class="l">
Ĉiu vivas laŭ sia prudento kaj sento.</p>
<p class="l">
Ĉiu vulpo sian voston laŭdas.</p>
<p class="l">
Ĉiuj enterigitoj estas plenaj de meritoj.</p>
<p class="l">
Ĉiuj milionoj konsistas el milonoj.</p>
<p class="l">
Ĉiun demandu, sed mem al vi komandu</p>

<hr>
<div class="footer"><a href="D.html">D &gt;&gt;</a></div>
</body>
</html>
