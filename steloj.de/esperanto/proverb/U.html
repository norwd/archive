<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>U</title>
</head>
<body background="../bld/papero.jpg">
<div class="header">
<span class="header_left"><a href="T.html">&lt;&lt; T</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">U</h3>

<p class="l">Unu amiko malnova pli valoras ol du novaj.</p>
<p class="l">Unu fava ŝafo tutan ŝafaron infektas.</p>
<p class="l">Unu floras, alia ploras.</p>
<p class="l">Unu floro ne estas krono, unu monero ne estas mono.</p>
<p class="l">Unu fojon oni donas kaj tutan vivon fanfaronas.</p>
<p class="l">Unu fojon ŝtelis pomon kaj perdis por ĉiam honestan nomon.</p>
<p class="l">Unu guto plenigas la glason.</p>
<p class="l">Unu hako kverkon ne faligas.</p>
<p class="l">Unu hirundo printempon ne alportas.</p>
<p class="l">Unu kapo facile trovas apogon.</p>
<p class="l">Unu malamiko pli difektas, ol cent amikoj protektas.</p>
<p class="l">Unu orienten, alia okcidenten.</p>
<p class="l">Unu ovo malbona tutan manĝon difektas.</p>
<p class="l">Unu pasero alian valoras.</p>
<p class="l">Unu saĝo estas bona, du estas pli bonaj.</p>
<p class="l">Unu similas nulon, ne prezentas kalkulon.</p>
<p class="l">Unu sola guto la glason plenigas.</p>
<p class="l">Unu soldato militon ne faras.</p>
<p class="l">Unu vido taŭgas pli ol dek aŭdoj.</p>
<p class="l">Unu vundo alian kuracas.</p>
<p class="l">Unu, du, tri, kvar, kaj finita la far'.</p>
<p class="l">Unua atesto estas la vesto.</p>
<p class="l">Unua paŝo iron direktas.</p>
<p class="l">Unua venis, unua prenis.</p>
<p class="l">Unueco donas fortecon.</p>
<p class="l">Unufoje ŝtelinta restas ĉiam ŝtelisto.</p>
<p class="l">Urson al mielo oni ne tiras per orelo.</p>
<p class="l">Urson evitu, duonpatrinon ne incitu.</p>
<p class="l">Urtikon frosto ne difektas.</p>
<p class="l">Uzi monon kaj admonon kaj flaton kaj baton.</p>
<p class="l">Uzu tempon estantan, antaŭvidu estontan, memoru estintan</p>
<hr>
<div class="footer"><a href="V.html">V &gt;&gt;</a></div>
</body>
</html>
