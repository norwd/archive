<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>I</title>
</head>
<body background="../bld/papero.jpg">
<div class="header">
<span class="header_left"><a href="H.html">&lt;&lt; H</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">I</h3>
<p class="l">
Iafoje oni devas okulon fermeti.</p>
<p class="l">
Iele, iome, duone malbone.</p>
<p class="l">
Ili estas en akordo, kiel peto kaj mordo.</p>
<p class="l">
Ili vivas per unu animo en du korpoj.</p>
<p class="l">
Ilo el oro taŭgas por ĉiu laboro.</p>
<p class="l">
Imiti grandsinjoron ― perdi baldaŭ la oron.</p>
<p class="l">
Infana inklino restas ĝis la fino.</p>
<p class="l">
Infano ne krias, patrino ne scias.</p>
<p class="l">
Infano ŝtelas ovon, grandaĝulo ŝtelas bovon.</p>
<p class="l">
Infanoj kaj fiŝoj voĉon ne havas.</p>
<p class="l">
Infanon malbonigas ne petolado, sed malbona kamarado.</p>
<p class="l">
Instruas mizero manĝi panon sen butero.</p>
<p class="l">Insulto ne algluiĝas.</p>
<p class="l">Inter faro kaj rakonto staras meze granda monto.</p>
<p class="l">Inter fremdaj ŝi estas edzino―anĝelo, kun la edzo ŝi estas demono kruela.</p>
<p class="l">Inter generaloj parolu pri bataloj.</p>
<p class="l">Inter kornikoj ne konvenas predikoj.</p>
<p class="l">Inter la blinduloj reĝas la strabuloj.</p>
<p class="l">Inter la mano ĝis la buŝo ofte disverŝiĝas la supo.</p>
<p class="l">Inter lupoj kriu lupe.</p>
<p class="l">Inter miaj muroj estu miaj plezuroj.</p>
<p class="l">Inter pokalo kaj lipoj povas multe okazi.</p>
<p class="l">Interkonsento estas pli bona ol mono.</p>
<p class="l">Iom da malvero ne estas danĝero.</p>
<p class="l">Iras ĉiu kruro laŭ sia plezuro.</p>
<p class="l">Iri for en bona hor'</p>
<hr>
<div class="footer"><a href="J.html">J &gt;&gt;</a></div>
</body>
</html>
