<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/proverb.css">
<title>K</title>
</head>
<body background="../bld/papero.jpg">
<div class="header">
<span class="header_left"><a href="Jx.html">&lt;&lt; Ĵ</a></span><span class="header_center"> <a href="index.html">Lazaro Ludoviko Zamenhof:
      
          Proverbaro Esperanta
        </a></span>
</div>
<hr>
<h3 class="head">K</h3>

<p class="l">Kaldrono ridas pri poto kaj mem estas kota.</p>
<p class="l">Kalkuli muŝojn.</p>
<p class="l">Kalumniante konstante, oni eĉ anĝelon nigrigas.</p>
<p class="l">Kapo estas por tio, ke ĝi zorgu pri ĉio.</p>
<p class="l">Kapo kun herbo, sen guto da cerbo.</p>
<p class="l">Kapo majesta, sed cerbo modesta.</p>
<p class="l">Kapo malsaĝa ne griziĝas nek kalviĝas.</p>
<p class="l">Kapo pekas, piedoj suferas.</p>
<p class="l">Kapoj diferencas, kranioj egalas.</p>
<p class="l">Kaprica fianĉino restos eterne fraŭlino.</p>
<p class="l">Kapricoj de grandsinjoroj kaj multego da kreditoroj.</p>
<p class="l">Kaptu lin kiel forflugintan venton.</p>
<p class="l">Kapuĉo monaĥon ne faras.</p>
<p class="l">Kara estas dono en minuto de bezono.</p>
<p class="l">Kara estas ovo, kiam venas la Pasko.</p>
<p class="l">Karaktero olea.</p>
<p class="l">Karakteron al kanto donas la tono.</p>
<p class="l">Karesi al iu la barbon.</p>
<p class="l">Karesi kontraŭ la haroj.</p>
<p class="l">Kastel' en aero ― malsato sur tero.</p>
<p class="l">Kaŝu kiom vi povos, mensogo sin elŝovos.</p>
<p class="l">Kaŝu malbenon kaj faru bonan mienon.</p>
<p class="l">Ke la lup' estu sata, kaj la ŝaf' ne tuŝata.</p>
<p class="l">Kelktempa ĉeso ne estas forgeso.</p>
<p class="l">Kia ago, tia pago.</p>
<p class="l">Kia demando, tia respondo.</p>
<p class="l">Kia domaĝo.</p>
<p class="l">Kia drapo, tia vesto.</p>
<p class="l">Kia estas la homo, tia estas lia nomo.</p>
<p class="l">Kia estas via laboro, tia estas via valoro.</p>
<p class="l">Kia fripono, tia bastono.</p>
<p class="l">Kia greno, tia pano.</p>
<p class="l">Kia la birdo, tia la kaĝo.</p>
<p class="l">Kia la homo, tia lia nomo.</p>
<p class="l">Kia la kapo, tia la ĉapo.</p>
<p class="l">Kia la poto, tia la kovrilo.</p>
<p class="l">Kia la semo, tia la rikolto.</p>
<p class="l">Kia naskiĝis, tia grandiĝis.</p>
<p class="l">Kia naskinto, tiaj naskitoj.</p>
<p class="l">Kia oni vin vidas, tia oni vin taksas.</p>
<p class="l">Kia pago, tia ago.</p>
<p class="l">Kia paroĥestro, tia paroĥo.</p>
<p class="l">Kia patrino, tia filino.</p>
<p class="l">Kia regalato, tia regalado.</p>
<p class="l">Kia reganto, tia servanto.</p>
<p class="l">Kia sono, tia resono.</p>
<p class="l">Kia sufloro, tia aktoro.</p>
<p class="l">Kia vivo, tia morto.</p>
<p class="l">Kiaj kolegoj, tiaj kutimoj.</p>
<p class="l">Kiam filino edziniĝis, multaj fianĉoj troviĝas.</p>
<p class="l">Kiam filino edziniĝis, multaj fianĉoj troviĝis.</p>
<p class="l">Kiam forto ordonas, leĝo pardonas.</p>
<p class="l">Kiam fratoj batalas, fremdulo ne eniĝu.</p>
<p class="l">Kiam havo malaperis, saĝo aperis.</p>
<p class="l">Kiam kato jam formanĝis, forpelado ne helpos.</p>
<p class="l">Kiam kato promenas, la musoj festenas.</p>
<p class="l">Kiam kreskas honoro, kreskas humoro.</p>
<p class="l">Kiam nokto vualas, ĉiuj koloroj egalas.</p>
<p class="l">Kiam pasanto jam trinkis, li la puton insultas.</p>
<p class="l">Kiam pasis la aĝo, aperas la saĝo.</p>
<p class="l">Kiam sako mizeras, amo malaperas.</p>
<p class="l">Kiam vorto eliris, vi ĝin jam ne retiros.</p>
<p class="l">Kie ajn rano iras, ĝi ĉiam marĉon sopiras.</p>
<p class="l">Kie dento doloras, tien iras la lango.</p>
<p class="l">Kie diablo ne povas, tien virinon li ŝovas.</p>
<p class="l">Kie estas harmonio, estas beno de Dio.</p>
<p class="l">Kie estas mielo, tie muŝoj ne mankas.</p>
<p class="l">Kie estas pano, ne mankas panpecetoj.</p>
<p class="l">Kie estas sufero, estas ankaŭ espero.</p>
<p class="l">Kie fumo leviĝas, tie fajro troviĝas.</p>
<p class="l">Kie jukas, tie ni gratas.</p>
<p class="l">Kie ĵuron vi aŭdas, malbonon suspektu.</p>
<p class="l">Kie lumo ekzistas, ankaŭ ombro troviĝas.</p>
<p class="l">Kie maldike, tie rompiĝas.</p>
<p class="l">Kie mi disponas, tie mi ordonas.</p>
<p class="l">Kie minaco, tie malpaco.</p>
<p class="l">Kie ne estas konsileble, tie ne estas helpeble.</p>
<p class="l">Kie pano estas, tie musoj ne mankas.</p>
<p class="l">Kie regas konkordo, regas ordo.</p>
<p class="l">Kie regas la forto, tie rajto silentas.</p>
<p class="l">Kie regas virino, malbona estas la fino.</p>
<p class="l">Kie sklav' regadon havas, tie mastro baldaŭ sklavas.</p>
<p class="l">Kie timo, tie honto.</p>
<p class="l">Kiel akirite, tiel perdite.</p>
<p class="l">Kiel li meritis, tiel li profitis.</p>
<p class="l">Kiel oni sternas, tiel oni dormas.</p>
<p class="l">Kiel oni vin taksas, tiel oni vin regalas.</p>
<p class="l">Kiel oni vin vidas, tiel oni vin taksas.</p>
<p class="l">Kiel oni, tiel ĉe ni.</p>
<p class="l">Kien ajn mi pafas, ĉio maltrafas.</p>
<p class="l">Kien kudrilo iras, tien fadenon ĝi tiras.</p>
<p class="l">Kien vi vin turnos, ĉie malbone.</p>
<p class="l">Kies gasto mi estas, ties feston mi festas.</p>
<p class="l">Kio akorde ne sonas, tio rimon ne donas.</p>
<p class="l">Kio al mi sonis, tion mi resonas.</p>
<p class="l">Kio al unu donas forton, al alia donas morton.</p>
<p class="l">Kio aliloke promenos, al ni ankaŭ ĝi venos.</p>
<p class="l">Kio bone aspektas, tion ĉiu elektas.</p>
<p class="l">Kio doloras, pri tio ni ploras.</p>
<p class="l">Kio el la dentoj elsaltas, en la lipoj ne haltas.</p>
<p class="l">Kio en koro sidas, la vizaĝo perfidas.</p>
<p class="l">Kio en la kapo, tio sur la lango.</p>
<p class="l">Kio estas bona por vi, estas bona por mi.</p>
<p class="l">Kio estas farita, estas sankciita.</p>
<p class="l">Kio estas lernita, ne estas perdita.</p>
<p class="l">Kio estis kaj pasis, tion tempo frakasis.</p>
<p class="l">Kio fariĝis, jam ne refariĝos.</p>
<p class="l">Kio iras el koro, venas al koro.</p>
<p class="l">Kio komenciĝis, tio ankaŭ finiĝos.</p>
<p class="l">Kio konvenas al sciuro, ne konvenas al vulturo.</p>
<p class="l">Kio kostas malmulte, kostas plej kare.</p>
<p class="l">Kio mem ne venas, li per la dentoj ĝin prenas.</p>
<p class="l">Kio mia, tio bona.</p>
<p class="l">Kio min ne tuŝas, kuŝu kiel kuŝas.</p>
<p class="l">Kio multe kostas, multe valoras.</p>
<p class="l">Kio pasis, ne revenos.</p>
<p class="l">Kio pasis, nin forlasis.</p>
<p class="l">Kio post la montoj kuŝas, tio nin neniom tuŝas.</p>
<p class="l">Kio servas por ĉio, taŭgas por nenio.</p>
<p class="l">Kio taŭgas por somero, ne taŭgas por vintro.</p>
<p class="l">Kio tra l' dentoj travenis, tion la lipoj ne retenos.</p>
<p class="l">Kio tro ripozas, baldaŭ almozas.</p>
<p class="l">Kio vendiĝas kaŝite, vendiĝas plej profite.</p>
<p class="l">Kiom ajn oni penas, per forto plaĉo ne venas.</p>
<p class="l">Kiom ajn vi penos, nenio elvenos.</p>
<p class="l">Kiom da homoj, tiom da gustoj.</p>
<p class="l">Kiom da juĝantoj, tiom da juĝoj.</p>
<p class="l">Kiom da kapoj, tiom da opinioj.</p>
<p class="l">Kiom da koroj, tiom da voloj.</p>
<p class="l">Kiom la koro deziras.</p>
<p class="l">Kion Dio ne donis, perforte ne postulu.</p>
<p class="l">Kion Dio ne donis, tion perforte ne serĉu.</p>
<p class="l">Kion fari?
Kion jaroj ne donis, ofte minuto alportas.</p>
<p class="l">Kion koro portas, vizaĝo raportas.</p>
<p class="l">Kion koro sentas, lango prezentas.</p>
<p class="l">Kion leĝo malpermesas, tio plaĉi ne ĉesas.</p>
<p class="l">Kion mem mi faras, tion ĉie mi flaras.</p>
<p class="l">Kion mi ne scias, tion mi ne envias.</p>
<p class="l">Kion mi ne sentas, pri tio mi silentas.</p>
<p class="l">Kion mi povas, tion mi elŝovas.</p>
<p class="l">Kion ni havas, por ni ne valoras ― kiam ni ĝin perdis, ni ploras.</p>
<p class="l">Kion ni vere bezonas, Dio ĝin donas.</p>
<p class="l">Kion oni volas, tion oni povas.</p>
<p class="l">Kion Parizo aplaŭdas, Berlino mallaŭdas.</p>
<p class="l">Kion rajtas leono, ne rajtas azeno.</p>
<p class="l">Kion saĝulo ne komprenas, ofte malsaĝa divenas.</p>
<p class="l">Kion sobreco deziras, ebrieco ĝin diras.</p>
<p class="l">Kion vi ne perdis, tion ne serĉu.</p>
<p class="l">Kion vi pripenas, tio al vi venas.</p>
<p class="l">Kion vi semas, tion vi rikoltos.</p>
<p class="l">Kiso antaŭ amaso estas kiso de Judaso.</p>
<p class="l">Kiso malsincera estas danĝera.</p>
<p class="l">Kiso publika estas kiso malamika.</p>
<p class="l">Kiu agas afable, vivas agrable.</p>
<p class="l">Kiu akceptas donacon, perdas la pacon.</p>
<p class="l">Kiu akvon evitas, droni ne timas.</p>
<p class="l">Kiu amas ĝuon, amu ankaŭ enuon.</p>
<p class="l">Kiu amas honoron, amu laboron.</p>
<p class="l">Kiu amas la liton, ne akiros profiton.</p>
<p class="l">Kiu amas okulaĉi, ne havas kion maĉi.</p>
<p class="l">Kiu aŭdis unuan, ankaŭ aŭdu la duan.</p>
<p class="l">Kiu aŭskultas, kie li ne devas, tiu aŭdas, kion li ne revas.</p>
<p class="l">Kiu avidas pli bonan, perdas plej bezonan.</p>
<p class="l">Kiu batas edzinon, tiu vundas sin mem.</p>
<p class="l">Kiu bati deziras, trovas bastonon.</p>
<p class="l">Kiu bojas, ne mordas.</p>
<p class="l">Kiu bone agas, timi ne bezonas.</p>
<p class="l">Kiu bone sidas, tiu lokon ne ŝanĝu.</p>
<p class="l">Kiu bone ŝmiras, bone veturas.</p>
<p class="l">Kiu cedas al sia infano, ĝin pereigas per propra mano.</p>
<p class="l">Kiu ĉasas du leporojn, kaptas neniun.</p>
<p class="l">Kiu ĉe l' vojo konstruas, tiun ĉiu instruas.</p>
<p class="l">Kiu ĉion formanĝis en tago, malsatos vespere.</p>
<p class="l">Kiu ĉion senpripense parolas, aŭdos tion, kion li ne volas.</p>
<p class="l">Kiu demandas, tiu ne eraras.</p>
<p class="l">Kiu devas, tiu elekti ne povas.</p>
<p class="l">Kiu devas, tiu povas.</p>
<p class="l">Kiu diras la veron, havas suferon.</p>
<p class="l">Kiu domaĝas groŝon, perdas la tutan poŝon.</p>
<p class="l">Kiu donacon prenas, tiu sin katenas.</p>
<p class="l">Kiu donas rapide, donas duoble.</p>
<p class="l">Kiu donis garantion, tiu pagu la ŝuldon.</p>
<p class="l">Kiu dormas longe, vivas mallonge.</p>
<p class="l">Kiu edziĝas, tiu ŝanĝiĝas.</p>
<p class="l">Kiu elektas tro multe, ricevas nenion.</p>
<p class="l">Kiu entreprenis, tiu sin tenu.</p>
<p class="l">Kiu flatas al ĉiu, plaĉas al neniu.</p>
<p class="l">Kiu forton ne havas, ĉiam malpravas.</p>
<p class="l">Kiu fosas sub alia, falos mem en la foson.</p>
<p class="l">Kiu frapas, al tiu oni malfermas.</p>
<p class="l">Kiu fremdan avidas, propran forperdas.</p>
<p class="l">Kiu frue leviĝas, facile riĉiĝas.</p>
<p class="l">Kiu garantias, trankvilon ne scias.</p>
<p class="l">Kiu glutis tro multe, tiu agas tro stulte.</p>
<p class="l">Kiu groŝon ne honoras, eĉ duongroŝon ne valoras.</p>
<p class="l">Kiu groŝon ne respektas, riĉecon ne kolektas.</p>
<p class="l">Kiu havas abelojn, havas mielon.</p>
<p class="l">Kiu havas bonan najbaron, havas bonan tagon.</p>
<p class="l">Kiu havas forton, havas rajton.</p>
<p class="l">Kiu havas la forton, havas la rajton.</p>
<p class="l">Kiu havas malican celon, ofte perdas sian propran felon.</p>
<p class="l">Kiu havas nenion, estas nenio.</p>
<p class="l">Kiu havas oron, havas honoron.</p>
<p class="l">Kiu hontas nenion, ne timas Dion.</p>
<p class="l">Kiu hundon mian batas, min mem ne tre ŝatas.</p>
<p class="l">Kiu iras sperte, iras certe.</p>
<p class="l">Kiu iras trankvile, iras facile.</p>
<p class="l">Kiu jam havas, tiu pravas.</p>
<p class="l">Kiu kaĉon aranĝas, tiu ĝin manĝas.</p>
<p class="l">Kiu kaĉon kuiris, tiu ĝin manĝu.</p>
<p class="l">Kiu kapon posedas, kombilon jam trovos.</p>
<p class="l">Kiu kaptas tro vaste, konservas malmulte.</p>
<p class="l">Kiu koleras, tiu ne prosperas.</p>
<p class="l">Kiu koleras, tiu perdas.</p>
<p class="l">Kiu komencas juĝon, iras sub jugon.</p>
<p class="l">Kiu komencas tro frue, finas malfrue.</p>
<p class="l">Kiu komencis kuiri, ne forkuru de l' fajro.</p>
<p class="l">Kiu konsilas kaj rezonas, tiu helpon ne donas.</p>
<p class="l">Kiu konstante lokon ŝanĝas, neniam sin aranĝas.</p>
<p class="l">Kiu kritikas kuraĝe, mem agas malsaĝe.</p>
<p class="l">Kiu kuraĝe aliras, facile akiras.</p>
<p class="l">Kiu kutimis ĉion juĝi, nenie povas rifuĝi.</p>
<p class="l">Kiu laboras kaj deziras, tiu akiras ― kiu mem ne penas, nenio al li venas.</p>
<p class="l">Kiu laboron evitas, bonon ne vidas.</p>
<p class="l">Kiu langon ne tenas, mem sin malbenas.</p>
<p class="l">Kiu leviĝis fiere, baldaŭ falos al tero.</p>
<p class="l">Kiu levis la piedon, devas ekpaŝi.</p>
<p class="l">Kiu lin tuŝas, tiu lin sentas.</p>
<p class="l">Kiu ludas kun koto, malpurigas la manojn.</p>
<p class="l">Kiu lupo naskiĝis, vulpo ne fariĝos.</p>
<p class="l">Kiu malmulte deziras, feliĉon akiras.</p>
<p class="l">Kiu malmulton ne ŝatas, multon ne meritas.</p>
<p class="l">Kiu manĝon al mi donas, tiu al mi ordonas.</p>
<p class="l">Kiu mem sin adoras, nenion valoras.</p>
<p class="l">Kiu mem sin gloras, malbone odoras.</p>
<p class="l">Kiu mem sin laŭdas, tiun neniu aplaŭdas.</p>
<p class="l">Kiu mensogas kutime, mensogas sentime.</p>
<p class="l">Kiu mensogis per unu vorto, ne trovos kredon ĝis la morto.</p>
<p class="l">Kiu metion disponas, mizeron ne konas.</p>
<p class="l">Kiu minacas, tiu avertas.</p>
<p class="l">Kiu mizeron ne havis, mizeron ne konas.</p>
<p class="l">Kiu mordi ne povas, kisi ekprovas.</p>
<p class="l">Kiu multe babilas, al si mem malutilas.</p>
<p class="l">Kiu multe babilas, pensas malmulte.</p>
<p class="l">Kiu multe minacas, ne estas danĝera.</p>
<p class="l">Kiu multe parolas, malamikon konsolas.</p>
<p class="l">Kiu multe parolas, ne multe faras.</p>
<p class="l">Kiu multe profitas, ankaŭ perdon ne evitas.</p>
<p class="l">Kiu multon deziras, nenion akiras.</p>
<p class="l">Kiu naskiĝis sciuro, ne fariĝos vulturo.</p>
<p class="l">Kiu ne akiras, kiam li povas, tiu poste deziras, sed jam ne retrovas.</p>
<p class="l">Kiu ne atentas la <em>se</em>, tiu sentas la <em>ve</em>.</p>
<p class="l">Kiu ne estis kaporalo, ne estos generalo.</p>
<p class="l">Kiu ne konfidas, tiu ne bedaŭras.</p>
<p class="l">Kiu ne krimas, tiu ne timas.</p>
<p class="l">Kiu ne mensogas, tiu ne vendas.</p>
<p class="l">Kiu ne pekis, kiu ne eraris?
Kiu ne petas, tiu ne ricevas.</p>
<p class="l">Kiu ne riskas, tiu ne gajnas.</p>
<p class="l">Kiu ne riskas, tiu ne havas.</p>
<p class="l">Kiu nenion valoras, plej multe sin gloras.</p>
<p class="l">Kiu neniun savis, malamikojn ne havas.</p>
<p class="l">Kiu neniun savis, malamikon ne havas.</p>
<p class="l">Kiu okazon forŝovas, ĝin jam ne retrovas.</p>
<p class="l">Kiu panon donas, malsaton ne konas.</p>
<p class="l">Kiu pekis, tiu pagas.</p>
<p class="l">Kiu perdis la kapon, ne bezonas jam ĉapon.</p>
<p class="l">Kiu pli frue venas, pli bonan lokon prenas.</p>
<p class="l">Kiu pli frue venas, pli frue muelas.</p>
<p class="l">Kiu por ĉiuj laboras, pri si mem ne memoras.</p>
<p class="l">Kiu povas antaŭvidi.</p>
<p class="l">Kiu pri ŝtelo silentas, tiu ŝtelon konsentas.</p>
<p class="l">Kiu promesojn faras, tiu ne avaras.</p>
<p class="l">Kiu prudenton ne havas, tiun saĝo ne savas.</p>
<p class="l">Kiu rabi eliras, ofte nuda revenas.</p>
<p class="l">Kiu regalas per ŝtonoj, tiun oni dankas per bastonoj.</p>
<p class="l">Kiu resonis, tiu sin donis.</p>
<p class="l">Kiu riĉiĝas, tiu fieriĝas.</p>
<p class="l">Kiu rigardas ĉielon, maltrafas sian celon.</p>
<p class="l">Kiu ripetas abunde, lernas plej funde.</p>
<p class="l">Kiu rompis la glason, ordigu la kason.</p>
<p class="l">Kiu rompis, tiu pagu.</p>
<p class="l">Kiu saĝon ne havas, Dio lin savas.</p>
<p class="l">Kiu semas venton, rikoltos fulmotondron.</p>
<p class="l">Kiu sentas ― ploras, kiu vidas ― nur ridas.</p>
<p class="l">Kiu serĉas marcipanon, perdas sian panon.</p>
<p class="l">Kiu servas al ĉiu, al si mem malutilas.</p>
<p class="l">Kiu sian langon katenas, Dio lin benas.</p>
<p class="l">Kiu sin enjungis, devas tiri.</p>
<p class="l">Kiu sin gardas, tiu sin savas.</p>
<p class="l">Kiu speson ne tenas, tiu al spesmilo ne venas.</p>
<p class="l">Kiu supren kraĉon ĵetas, sian barbon al ĝi submetas.</p>
<p class="l">Kiu ŝteliston regalas, mem ŝteliston egalas.</p>
<p class="l">Kiu ŝuldojn estingas, riĉecon atingas.</p>
<p class="l">Kiu ŝvitas, tiu profitas.</p>
<p class="l">Kiu timas bestaron, ne iru arbaron.</p>
<p class="l">Kiu trans muro aŭskultas, tiun la muro insultas.</p>
<p class="l">Kiu tro alte svingas, nenion atingas.</p>
<p class="l">Kiu tro alten rigardon direktas, tiu tre baldaŭ okulojn difektas.</p>
<p class="l">Kiu tro bezonas, tiu leĝon ne konas.</p>
<p class="l">Kiu tro forte la manon svingas, nenion atingas.</p>
<p class="l">Kiu tro multe deziras, nenion akiras.</p>
<p class="l">Kiu tro pelas, nur malakcelas.</p>
<p class="l">Kiu tro rapide saltas, tiu baldaŭ haltas.</p>
<p class="l">Kiu tro sin pravigas, tiu mem sin kulpigas.</p>
<p class="l">Kiu venas plej frue, sidas plej ĝue.</p>
<p class="l">Kiu venis post la manĝo, restas sen manĝo.</p>
<p class="l">Kiu venis unue, muelas pli frue.</p>
<p class="l">Kiu vivas sen kalkulo, baldaŭ estos almozulo.</p>
<p class="l">Kiu vivas trankvile, vivas facile.</p>
<p class="l">Kiu vivos, tiu vidos.</p>
<p class="l">Kiu volas komerci, tiu saĝon bezonas.</p>
<p class="l">Kiu volas mensogi, devas bone memori.</p>
<p class="l">Kiu volas panon, ne dorlotu la manon.</p>
<p class="l">Kiun favoras la sorto, por tiu eĉ koko estas ovoporta.</p>
<p class="l">Kiun feliĉo subtenas, al tiu mem ĉio venas.</p>
<p class="l">Kiun la sorto karesas, al tiu ĉio sukcesas.</p>
<p class="l">Kiun la sorto karesos, tiu sukcesos.</p>
<p class="l">Kiun malĝojo ne turmentis, tiu ĝojon ne sentas.</p>
<p class="l">Kiun reĝo protektas, tiun ministro elektas.</p>
<p class="l">Kiun vesto ornamas, tiun homoj ekamas.</p>
<p class="l">Klopodi pri ĉies favoro estas pleje malsaĝa laboro.</p>
<p class="l">Klopodi sen limo per korpo kaj animo.</p>
<p class="l">Klopodo estas kun mono, sed sen ĝi pli malbone.</p>
<p class="l">Knaba gusto kun forto daŭras ĝis la morto.</p>
<p class="l">Knabon senfortan ĉiuj batoj atingas.</p>
<p class="l">Koko krias fiere, sed ne danĝere.</p>
<p class="l">Kolera kiel cento da diabloj.</p>
<p class="l">Kolera kiel rabia hundo.</p>
<p class="l">Kolero montras malsaĝulon.</p>
<p class="l">Kolero pravecon ne donas.</p>
<p class="l">Komenca inklino daŭras ĝis la fino.</p>
<p class="l">Komenci de Adamo.</p>
<p class="l">Komenci per Dio kaj fini per diablo.</p>
<p class="l">Komenci per flato kaj fini per bato.</p>
<p class="l">Komenciĝis mizero, ĝi venas per pordo kaj fenestroj.</p>
<p class="l">Komenciĝis proceso, mono fluas sen ĉeso.</p>
<p class="l">Komenco Aprila ― trompo facila.</p>
<p class="l">Komenco bona ― laboro duona.</p>
<p class="l">Komercisto estas ĉasisto, li rigardas, kiu sin ne gardas.</p>
<p class="l">Komparo ne estas pruvo.</p>
<p class="l">Komplezema malsaĝulo estas pli danĝera ol malamiko.</p>
<p class="l">Konateco ne estas hereda.</p>
<p class="l">Konduki la dancojn.</p>
<p class="l">Konfido naskas konfidon.</p>
<p class="l">Konfidu, sed vidu.</p>
<p class="l">Koniĝas birdo laŭ flugo kaj homo laŭ ago.</p>
<p class="l">Koniĝas majstro laŭ sia verko.</p>
<p class="l">Konkordo malgrandaĵon kreskigas, malkonkordo grandaĵon ruinigas.</p>
<p class="l">Konscienco senmakula estas kuseno plej mola.</p>
<p class="l">Konscienco trankvila estas bona dormilo.</p>
<p class="l">Konsento konstruas, malpaco detruas.</p>
<p class="l">Konservas eĉ karbo la strukturon de l' arbo.</p>
<p class="l">Konsilojn ĉiu donas, sed ne kiam oni bezonas.</p>
<p class="l">Konsilu kiu povas.</p>
<p class="l">Konsoliĝas mizerulo, se li estas ne sola.</p>
<p class="l">Konstrui kastelojn en aero.</p>
<p class="l">Konstrui kastelon sur glacio.</p>
<p class="l">Konsumi sian antaŭan grason.</p>
<p class="l">Konsumi sian grenon antaŭ ĝia maturiĝo.</p>
<p class="l">Kontenteco estas pli bona ol riĉeco.</p>
<p class="l">Kontentigi ĉiujn eĉ anĝelo ne povas.</p>
<p class="l">Kontentigi la katon kaj kune la raton.</p>
<p class="l">Kontentulo estas pli feliĉa, ol homo plej riĉa.</p>
<p class="l">Kontraŭ bato senatenda ekzistas nenia defendo.</p>
<p class="l">Kontraŭ ĉiu malfacilo ekzistas konsilo.</p>
<p class="l">Kontraŭ ĉiu rimedo ekzistas rimedo.</p>
<p class="l">Kontraŭ ĉiu tedo ekzistas rimedo.</p>
<p class="l">Kontraŭ doloro helpas bona humoro.</p>
<p class="l">Kontraŭ faro farita ne helpas medito.</p>
<p class="l">Kontraŭ forta mano la leĝo estas vana.</p>
<p class="l">Kontraŭ homo fiera Dio estas severa.</p>
<p class="l">Kontraŭ kalumnio helpas nenio.</p>
<p class="l">Kontraŭ kalumnio ne povas batali eĉ dio.</p>
<p class="l">Kontraŭ lupo ne helpas kalkulo.</p>
<p class="l">Kontraŭ malfeliĉo ne defendas eĉ riĉo.</p>
<p class="l">Kontraŭ malfeliĉoj baro ne ekzistas.</p>
<p class="l">Kontraŭ muŝoj bravulo, kontraŭ homoj timulo.</p>
<p class="l">Kontraŭ neesto ne helpas protesto.</p>
<p class="l">Kontraŭ nehavo eĉ juĝo silentas.</p>
<p class="l">Kontraŭ peko batalu, sed pekanton ne tuŝu.</p>
<p class="l">Kontraŭ peko prediku, sed pekinton pardonu.</p>
<p class="l">Kontraŭ tuta kohorto eĉ Herkulo estas malforta.</p>
<p class="l">Kontraŭ vesto malbona konspiras ĉiu ŝtono.</p>
<p class="l">Kontraŭ volo de Dio helpos nenio.</p>
<p class="l">Kontraŭstari per ĉiuj fortoj.</p>
<p class="l">Konu nin, ŝatu nin.</p>
<p class="l">Korniko vundita propran voston timas.</p>
<p class="l">Koro pleniĝas ― lango moviĝas.</p>
<p class="l">Koro tro plena ― buŝo parolas.</p>
<p class="l">Korvo al korvo okulon ne pikas.</p>
<p class="l">Kovri la buŝon de sia konscienco.</p>
<p class="l">Kresko mamuta, sed saĝo liliputa.</p>
<p class="l">Krevis la vazo antaŭ la nazo.</p>
<p class="l">Krii el la tuta gorĝo.</p>
<p class="l">Kritiki estas facile, fari malfacile.</p>
<p class="l">Kriu eĉ raŭke, sed kanti ne ĉesu.</p>
<p class="l">Kudri per fluganta kudrilo.</p>
<p class="l">Kuiriston vaporo satigas.</p>
<p class="l">Kulo nenion valoras, sed ĝia piko doloras.</p>
<p class="l">Kun Dio vi iros ĉien, sen Dio nenien.</p>
<p class="l">Kun edzo plej malmola estas pli bone ol sola.</p>
<p class="l">Kun kiu vi festas, tia vi estas.</p>
<p class="l">Kun kiu vi kuniĝas, tia vi fariĝas.</p>
<p class="l">Kun konfido neniam rapidu.</p>
<p class="l">Kun la peko en mano.</p>
<p class="l">Kun sia tuta domo kaj havo.</p>
<p class="l">Kun sia tuta posedo kaj heredo.</p>
<p class="l">Kun urso promenu, sed pafilon prete tenu.</p>
<p class="l">Kun vero severa komercaĵo forvelkos.</p>
<p class="l">Kune kaptite, kune punite.</p>
<p class="l">Kuradi kiel venenita muso.</p>
<p class="l">Kuraĝa homo en sia domo.</p>
<p class="l">Kuraĝa mieno antaŭ propra kameno.</p>
<p class="l">Kuraĝe li staras, kiam muro lin baras.</p>
<p class="l">Kuraĝo ĉion atingas.</p>
<p class="l">Kurba estas la ligno, sed rekte ĝi brulas.</p>
<p class="l">Kurbiĝadi kiel diablo en akvo benita.</p>
<p class="l">Kurbiĝu hoko laŭ postuloj de l' loko.</p>
<p class="l">Kuri de sia propra korpo.</p>
<p class="l">Kutimo estas dua naturo.</p>
<p class="l">Kvalito bona ne bezonas admonon.</p>
<p class="l">Kvina rado ĉe veturado.</p>
<p class="l">Kvitiĝas servo per reservo</p>
<hr>
<div class="footer"><a href="L.html">L &gt;&gt;</a></div>
</body>
</html>
