<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/biblio.css">
      <title>LA DUA EPISTOLO ĜENERALA DE JOHANO</title>
   </head>
   <body background="../bld/papero.jpg">
      <div class="header"><span class="header_left"><a href="libro_1jo.html">&lt;&lt;&nbsp;I. JOHANO</a></span><span class="header_center"> <a href="index.html#NT">La Nova Testamento</a></span></div>
      <hr>
      <h3 class="head">LA DUA EPISTOLO ĜENERALA DE <br>JOHANO
      </h3>
      <div class="dist_chapter"></div>
      <h3 class="chapternr">1</h3>
      <p class="first_p">La presbitero al la elektita sinjorino kaj ŝiaj infanoj, kiujn
         mi amas en la vero; kaj ne mi sola, sed ankaŭ ĉiuj, kiuj konas la
         veron;<em class="versenr"> 2</em> pro la vero restanta en ni, kaj ĝi estos ĉe ni por ĉiam:<em class="versenr"> 3</em> Graco, kompato, paco, estos ĉe ni, de Dio, la Patro, kaj de
         Jesuo Kristo, la Filo de la Patro, en vero kaj amo.
      </p>
      <p class="p"><em class="versenr"> 4</em> Mi treege ĝojas, ke mi trovis iujn el viaj infanoj iradantajn
         en la vero tiel same, kiel ni ricevis ordonon de la Patro.<em class="versenr"> 5</em> Kaj
         nun mi vin petegas, sinjorino, skribante ne kvazaŭ novan ordonon
         al vi, sed tiun, kiun ni havis de la komenco, ke ni amu unu la
         alian.<em class="versenr"> 6</em> Kaj jen estas la amo: ke ni iradu laŭ Liaj ordonoj. Tio
         estas la ordono, tiu sama, kiun vi aŭdis de la komenco, ke vi
         iradu en ĝi.<em class="versenr"> 7</em> Ĉar multaj delogantoj eliris en la mondon, kiuj ne
         konfesas Jesuon Kriston venantan en karno. Tio estas la deloganto
         kaj la antikristo.<em class="versenr"> 8</em> Gardu vin, ke vi ne perdu viajn
         elfaritaĵojn, sed ke vi ricevu plenan rekompencon.<em class="versenr"> 9</em> Ĉiu, kiu
         iras antaŭen kaj ne restas en la instruado de Kristo, ne havas
         Dion; kiu restas en la instruado, tiu havas kaj la Patron kaj la
         Filon.<em class="versenr"> 10</em> Se iu al vi venas kaj ne kunportas ĉi tiun instruadon,
         ne ricevu lin en la domon, kaj al li ne donu salutan vorton;<em class="versenr"> 11</em> ĉar kiu al li salute parolas, tiu partoprenas en liaj
         malbonfaroj.
      </p>
      <p class="p"><em class="versenr"> 12</em> Havante multon por skribi al vi, mi ne volis skribi per papero
         kaj inko; sed mi esperas veni al vi kaj paroli vizaĝon kontraŭ
         vizaĝo, por ke via ĝojo estu plena.<em class="versenr"> 13</em> Salutas vin la infanoj de
         via fratino, la elektita.
      </p>
      <hr>
      <div class="footer"><a href="libro_3jo.html">III. JOHANO&nbsp;&gt;&gt;</a></div>
   </body>
</html>