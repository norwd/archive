<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<meta http-equiv="Content-Type" content="text/html; charset=utf-8">
<link title="stilo" type="text/css" rel="stylesheet" href="../css/teixlite.css">
<title>Akto dua</title>
</head>
<body background="../bld/papero.jpg">
<div class="header">
<span class="header_left"><a href="unua.html">&lt;&lt; Akto unua</a></span><span class="header_center"> <a href="index.html">N. V. Gogol:
      
          La revizoro
        </a></span>
</div>
<hr>
<h3 class="head">Akto dua</h3>

<p><i class="stage">
	   Malgranda ĉambro en hotelo. Lito, tablo, valizo,
	   malplena botelo, botoj, broso por vestoj, k.t.p.
</i></p>

<div class="@type">
<h3 class="head">Sceno I.</h3>

<p><i class="stage">
			    OSIP, sola.
</i></p>

<p class="sp">
<span class="speaker">Osip</span>. ―
 <i class="stage">kuŝas sur la lito de la
sinjoro.</i> Diablo prenu, mi tiel
volas manĝi, kaj en la ventro estas tia krakado, kvazaŭ tuta regimento
ekblovus trumpetojn. Nu, ni ne atingos la hejmon, tion mi vidas! Kion
vi konsilos fari? Estas jam la dua monato de kiam ni elveturis el
Peterburgo! Li tradandis en la vojo la monon, mia kara; nun li sidas
kaj subtiris la voston kaj ne flamiĝas. Kaj estus sufiĉe, tute sufiĉe
da mono por la vojaĝo; sed ne, vi vidas, oni devas en ĉiu urbo sin
montri! <i class="stage">(Imitante.)</i> &quot;He, Osip, iru serĉi ĉambron pli bonan, kaj
tagmanĝon mendu la plej bonan: mi ne povas manĝi malbonan tagmanĝon,
mi bezonas pli bonan tagmanĝon.&quot; Nu, se li almenaŭ estus io valora,
sed li ja estas simpla &quot;registreto&quot;! Faras konatecon kun traveturanto,
poste tuj venas kartetoj
<p class="p">Nu, jen li atingis! Ha, tedis tia vivo!
Mi certigas vin, en la vilaĝo estas pli bone: almenaŭ publikaĵo ne
ekzistas, kaj ankaŭ da zorgaĵo ne tiom multe: prenu al vi virinon kaj
kuŝu la tutan vivon apud la forno kaj manĝu kukojn. Nu, kiu disputos,
kompreneble, se preni la veron, la vivo en Peterburgo estas la plej
bona. Se nur estus mono, la vivo tie estas delikata kaj politika:
teatroj, hundoj por vi dancas, kaj ĉio, kion vi volas. Ĉiu parolas en
artifika delikateco, preskaŭ tute kiel nobeloj; vi iras al la bazaro
― la komercistoj al vi krias: &quot;estimata&quot;; vi bezonas transveturi per
ŝipeto ― vi sidiĝas apude de oficisto; vi volas kompanion ― iru en la
butiketon: tie kavaliro rakontos al vi pri tendaroj kaj raportos al
vi, kion ĉiu stelo signifas en la ĉielo; nu, vi ĉion vidas, kiel sur
la manplato. Maljunulino-oficiredzino entrafas, iafoje ĉambristino
enmontriĝas tia... fu, fu, fu! <i class="stage">(Ridetas kaj skuas la kapon.)</i>
Galanteria kondutado, diablo prenu! Neĝentilan vorton vi neniam aŭdas:
neniu diras al vi &quot;ci&quot;. Se tedis al vi iri ― vi prenas veturilon, kaj
vi sidas kiel sinjoro, kaj se vi ne volas pagi ― bone: ĉiu domo havas
trapasan pordegon, kaj vi tiel enflugas, ke nenia diablo vin trovos.
Nur unu afero estas malbona: unu fojon vi manĝas en plej brilanta
maniero, kaj alian fojon vi povas preskaŭ krevi de malsato, kiel
ekzemple nun. Kaj en ĉio nur li estas kulpa. Kion vi faros kun li? La
patreto alsendas monon, li anstataŭ ĝin teni iom pli forte ― li,
atendu, li komencas tuj diboĉi: veturas en kaleŝoj, ĉiun tagon aĉetas
al si bileton por la teatro, kaj poste ― apenaŭ pasis semajno, ― jen
li jam sendas al la bazaro de malnovaĵoj vendi novan frakon. Iafoje li
tradiboĉas ĉion, ĝis la lasta ĉemizo, tiel ke sur li restas nur
surtuteto kaj palteto... Vere, mi ĵuras al vi! Kaj la drapo estas tiel
grava, angla! ĉirkaŭ cent-kvindek rublojn la sola frako kostas, kaj en
la bazaro li ĝin forblovas por dudeko da rubloj; kaj pri la pantalonoj
eĉ ne parolu ― ili iras por nenio. Kaj kial? ĉar per afero li sin ne
okupas. Anstataŭ iri al ofico, li ― ho ve! li promenadas sur la
bulvardoj, ludas kartojn. Ha, se tion ĉi ekscius la maljuna sinjoro!
Li ne atentus, ke vi estas oficisto, sed, levinte la ĉemizeton, li
tiel enŝutus al vi, ke vi kvar tagojn gratus la haŭton. Se vi volas
servi, tiam servu. Jen nun la hotelisto diris: &quot;Mi ne donos al vi
manĝi, ĝis vi pagos por la antaŭa&quot;. Nu, kaj se ni ne pagos? <i class="stage">(Kun
ĝemo.)</i> Ha, mia Dio, almenaŭ ian simplan brasikaĵon! Ŝajnas al mi, ke
mi nun formanĝus la tutan mondon! Oni frapas; certe ĝi estas li.
<i class="stage">(Rapide desaltas de la lito.)</i>
</p>
</p>
</div>

<div class="@type">
<h3 class="head">Sceno II.</h3>

<p><i class="stage">
			 OSIP kaj ĤLESTAKOV.
</i></p>

<p class="sp">
<span class="speaker">Ĥlestakov</span>. ―
Jen, prenu ĝin. <i class="stage">(Fordonas la ĉapon kaj kanon.)</i> Ha, vi
denove ruliĝadis sur la lito?
</p>

<p class="sp">
<span class="speaker">Osip</span>. ―
Kial do mi ruliĝadus? Ĉu mi neniam vidis liton, efektive?
</p>

<p class="sp">
<span class="speaker">Ĥlestakov</span>. ―
Vi mensogas, vi ruliĝadis; vi vidas, ĝi tuta estas
malordigita!
</p>

<p class="sp">
<span class="speaker">Osip</span>. ―
Sed por kio mi ĝin bezonas? Ĉu mi ne scias, kio estas lito?
Mi havas piedojn: mi povas stari. Por kio mi bezonas vian liton?
</p>

<p class="sp">
<span class="speaker">Ĥlestakov</span>. ―
 <i class="stage">paŝadas en la
ĉambro.</i> 
Rigardu, ĉu tie en la saketo ne troviĝas iom da tabako?
</p>

<p class="sp">
<span class="speaker">Osip</span>. ―
Nu, de kie do povus troviĝi tabako? Antaŭ tri tagoj vi la
lastan elfumis.
</p>

<p class="sp">
<span class="speaker">Ĥlestakov</span>. ―
 <i class="stage">paŝadas kaj
diversmaniere premadas siajn lipojn; fine li
diras per laŭta kaj decida voĉo</i>
Aŭskultu... he, Osip!
</p>

<p class="sp">
<span class="speaker">Osip</span>. ―
Kion vi ordonas?
</p>

<p class="sp">
<span class="speaker">Ĥlestakov</span>. ―
 <i class="stage">per laŭta, sed ne
tiel decida voĉo.</i> Vi iru tien.</p>

<p class="sp">
<span class="speaker">Osip</span>. ―
Kien?
</p>

<p class="sp">
<span class="speaker">Ĥlestakov</span>. ―
 <i class="stage">per voĉo tute ne
decida kaj ne laŭta, tre proksima al
petado.</i> Malsupren, en la manĝejon... tie diru... ke oni donu al mi
tagmanĝi.
</p>

<p class="sp">
<span class="speaker">Osip</span>. ―
Nu, ne, mi eĉ iri ne volas.
</p>

<p class="sp">
<span class="speaker">Ĥlestakov</span>. ―
Kiel vi kuraĝas, malsaĝulo?
</p>

<p class="sp">
<span class="speaker">Osip</span>. ―
Nu tiel; tute egale, se mi eĉ iros, nenio el tio ĉi estos. La
mastro diris, ke li plu ne donos tagmanĝi.
</p>

<p class="sp">
<span class="speaker">Ĥlestakov</span>. ―
Kiel li povas permesi al si ne doni? Jen ankaŭ
sensencaĵo!
</p>

<p class="sp">
<span class="speaker">Osip</span>. ―
Li ankoraŭ diras, mi iros al la urbestro; jam la
trian semajnon via sinjoro monon ne pagas. Vi, li diras, kun
via sinjoro, estas friponoj, kaj via sinjoro estas trompisto.
Ni, li diras, ni vidis tiajn vagistojn kaj malnoblulojn.
</p>

<p class="sp">
<span class="speaker">Ĥlestakov</span>. ―
Kaj vi, bruto, jam ĝojas, ke vi povas ĉion tion ĉi
ripeti al mi.
</p>

<p class="sp">
<span class="speaker">Osip</span>. ―
Li diras: &quot;Tiamaniere ĉiu alveturos, loĝos, faros ŝuldojn, kaj
poste vi lin eĉ elpeli ne povos? Mi, ― li diras, ― ŝercojn ne faros,
mi rekte iros kun plendo, por ke oni prenu lin en la policejon kaj tuj
en la malliberejon.&quot;
</p>

<p class="sp">
<span class="speaker">Ĥlestakov</span>. ―
Nu, nu malsaĝulo, ĉesu! Iru, iru, diru al li. Tia kruda
besto!
</p>

<p class="sp">
<span class="speaker">Osip</span>. ―
Jam pli bone mi vokos al vi la mastron mem.
</p>

<p class="sp">
<span class="speaker">Ĥlestakov</span>. ―
Por kio do la mastron? Vi iru, mem diru.
</p>

<p class="sp">
<span class="speaker">Osip</span>. ―
Sed kredu al mi, sinjoro...
</p>

<p class="sp">
<span class="speaker">Ĥlestakov</span>. ―
Nu, iru, diablo vin prenu! voku la mastron.
<i class="stage">(Osip foriras.)</i>
</p>
</div>

<div class="@type">
<h3 class="head">Sceno III.</h3>

<p><i class="stage">
			  ĤLESTAKOV, sola.
</i></p>

<p class="sp">
<span class="speaker">Ĥlestakov</span>. ―
Terure kiel mi volas manĝi! Mi faris malgrandan
promenadon, mi pensis: eble pasos la apetito; ― ne, la diablo prenu,
ĝi ne pasas. Jes, se en Penzo mi ne estus diboĉinta, estus sufiĉe da
mono por alveturi ĝis la hejmo. La infanteria kapitano forte min
forkis: mirinde lerte li, kanajlo, manovras la kartojn. Ne pli ol
kvaronon da horo li sidis ― kaj li faris min tute nuda. Kaj tamen mi
terure dezirus ekbatali kun li ankoraŭ unu fojon. Sed mi ne havis
okazon. Kia abomena urbeto! En la fruktaj butikoj oni nenion donas
kredite. Tio ĉi jam estas simple malnobla. <i class="stage">(Li fajfas antaŭe el
Roberto-Diablo, poste &quot;Ne kudru, patrino, al mi&quot;, kaj fine ― ian
senordan miksaĵon.)</i> Neniu volas veni.
</p>
</div>

<div class="@type">
<h3 class="head">Sceno IV.</h3>

<p><i class="stage">
	       ĤLESTAKOV, OSIP kaj restoracia SERVANTO.
</i></p>

<p class="sp">
<span class="speaker">Servanto</span>. ―
La mastro ordonis demandi, kion vi deziras.
</p>

<p class="sp">
<span class="speaker">Ĥlestakov</span>. ―
Bonan lagon, mia kara! Nu kiel, ĉu vi estas sana?
</p>

<p class="sp">
<span class="speaker">Servanto</span>. ―
Dank' al Dio.
</p>

<p class="sp">
<span class="speaker">Ĥlestakov</span>. ―
Nu, kio, kiel estas ĉe vi en la hotelo, ĉu ĉio bone
iras?
</p>

<p class="sp">
<span class="speaker">Servanto</span>. ―
Jes, dank' al Dio, ĉio iras bone,
</p>

<p class="sp">
<span class="speaker">Ĥlestakov</span>. ―
Estas multe da traveturantoj?
</p>

<p class="sp">
<span class="speaker">Servanto</span>. ―
Jes, sufiĉe.
</p>

<p class="sp">
<span class="speaker">Ĥlestakov</span>. ―
Aŭdu, mia kara, oni tie ĝis nun ne alportas al mi la
tagmanĝon, ― mi petas, rapidigu, ke ili iom pli viglu, ĉar vidu, mi
tuj post la tagmanĝo devas min okupi per io.
</p>

<p class="sp">
<span class="speaker">Servanto</span>. ―
Sed la mastro diris, ke li plu ne donos. Eĉ jes, li
hodiaŭ volis iri plendi al la urbestro.
</p>

<p class="sp">
<span class="speaker">Ĥlestakov</span>. ―
Nu, kial jam plendi? Juĝu mem, mia kara, kiel do? Mi ja
bezonas manĝi. Alie mi povas tute maldikiĝi. Mi tre volas manĝi: mi
diras tion ĉi sen ŝerco.
</p>

<p class="sp">
<span class="speaker">Servanto</span>. ―
Jes. Li diris: &quot;Mi ne donos al li tagmanĝi, ĝis li pagos
al mi por la antaŭa.&quot; Simple tia estis lia respondo.
</p>

<p class="sp">
<span class="speaker">Ĥlestakov</span>. ―
Sed vi prudentigu lin, konvinku lin.
</p>

<p class="sp">
<span class="speaker">Servanto</span>. ―
Sed kion do diri al li?
</p>

<p class="sp">
<span class="speaker">Ĥlestakov</span>. ―
Vi klarigu al li serioze, ke mi bezonas manĝi. La mono
estas alia afero... Li pensas, ke se por li, malklerulo, ne estas
malfeliĉo, se li unu tagon ne manĝos, tial ankaŭ por aliaj tio sama.
Jen interese!
</p>

<p class="sp">
<span class="speaker">Servanto</span>. ―
Se vi volas, mi diros.
</p>
</div>

<div class="@type">
<h3 class="head">Sceno V.</h3>

<p><i class="stage">
			  Ĥlestakov, <p><i class="stage">sola.</i></p>
</i></p>

<p class="sp">
<span class="speaker">Ĥlestakov</span>. ―
Estas tamen malbone, se li absolute nenion donos manĝi.
Mi tiel volas manĝi, kiel mi ankoraŭ neniam volis. Eble el la vestoj
ion forkomerci? Vendi ekzemple la pantalonon? Ne, jam pli bone estas
iom malsati, sed veni hejmen en Peterburga kostumo. Estas domaĝe, ke
Joĥim ne donis lue kaleŝon; estus bone, diablo ĝin prenu, veni hejmen
en kaleŝo, alruliĝi tiel en diabla maniero al ia najbaro-bienhavanto
rekte al la perono, kun lanternoj, kaj Osipon havi malantaŭe vestitan
per livreo. Nu, mi prezentas al mi, kiel ĉiuj ektumultus! &quot;Kiu li
estas, kio ĝi estas?&quot; Kaj la lakeo eniras <i class="stage">(Sin rektigante kaj
prezentante lakeon):</i> &quot;Ivan Aleksandroviĉ Ĥlestakov el Peterburgo, vi
ordonas akcepti?&quot; Ili, kampaj simpluloj, eĉ ne scias, kion signifas
&quot;vi ordonas akcepti&quot;. Ĉe ili, se alveturas ia dika bienhavanto, li
simple sin puŝas, la urso, rekte en la salonon... Al ia beleta
filineto mi alirus: &quot;Fraŭlino, kiel mi...&quot; <i class="stage">(Frotas la manojn kaj
salutstrekas per la piedo.)</i> Fi! <i class="stage">(Kraĉas.)</i> Eĉ naŭzas, tiel forte mi
volas manĝi.
</p>
</div>

<div class="@type">
<h3 class="head">Sceno VI.</h3>

<p><i class="stage">
		  ĤLESTAKOV, OSIP, poste la SERVANTO
</i></p>

<p class="sp">
<span class="speaker">Ĥlestakov</span>. ―
Nu, kio?
</p>

<p class="sp">
<span class="speaker">Osip</span>. ―
Oni alportas la tagmanĝon.
</p>

<p class="sp">
<span class="speaker">Ĥlestakov</span>. ―
 <i class="stage">aplaŭdas kaj saltetas
sur la seĝo.</i> Oni portas! oni portas! oni portas!
</p>

<p class="sp">
<span class="speaker">Servanto</span>. ―
 <i class="stage">kun teleroj kaj telertuko.</i> 
La mastro donas jam la lastan fojon.
</p>

<p class="sp">
<span class="speaker">Ĥlestakov</span>. ―
Nu, la mastro, la mastro... Mi ridas pri via mastro! Kio
tie estas?
</p>

<p class="sp">
<span class="speaker">Servanto</span>. ―
Supo kaj rostaĵo.
</p>

<p class="sp">
<span class="speaker">Ĥlestakov</span>. ―
Kiel, nur du manĝoj?
</p>

<p class="sp">
<span class="speaker">Servanto</span>. ―
Nur du.
</p>

<p class="sp">
<span class="speaker">Ĥlestakov</span>. ―
Jen kia absurdo! Mi tion ĉi ne akceptas.
Vi diru al li: kio tio ĉi efektive estas! ... Estas tro malmulte.
</p>

<p class="sp">
<span class="speaker">Servanto</span>. ―
Ne, la mastro diras, ke estas ankoraŭ tro multe.
</p>

<p class="sp">
<span class="speaker">Ĥlestakov</span>. ―
Kaj saŭco, kial ne estas?
</p>

<p class="sp">
<span class="speaker">Servanto</span>. ―
Saŭcon ni ne havas.
</p>

<p class="sp">
<span class="speaker">Ĥlestakov</span>. ―
Kial do vi ne havas? Mi mem vidis, pasante preter la
kuirejo, tie multe estis kuirata. Kaj en la manĝoĉambro hodiaŭ matene
du iaj mallongaj homoj manĝis salmon kaj ankoraŭ multe da alia.
</p>

<p class="sp">
<span class="speaker">Servanto</span>. ―
Nu, cetere, ni havas kaj tamen ne havas.
</p>

<p class="sp">
<span class="speaker">Ĥlestakov</span>. ―
Kiel vi ne havas?
</p>

<p class="sp">
<span class="speaker">Servanto</span>. ―
Nu, simple, ni ne havas.
</p>

<p class="sp">
<span class="speaker">Ĥlestakov</span>. ―
Kaj salmo, kaj fiŝo, kaj kotletoj?
</p>

<p class="sp">
<span class="speaker">Servanto</span>. ―
Nu, ili estas por personoj pli gravaj.
</p>

<p class="sp">
<span class="speaker">Ĥlestakov</span>. ―
Ha vi, malsaĝulo!
</p>

<p class="sp">
<span class="speaker">Servanto</span>. ―
Jes.
</p>

<p class="sp">
<span class="speaker">Ĥlestakov</span>. ―
Vi, porkido abomena ... Kial do ili manĝas kaj mi ne
manĝas? Kial do, diablo vin prenu, mi ne povas ankaŭ? Ĉu ili ne estas
tiaj samaj vojaĝantoj kiel mi?
</p>

<p class="sp">
<span class="speaker">Servanto</span>. ―
Kompreneble, ne tiaj.
</p>

<p class="sp">
<span class="speaker">Ĥlestakov</span>. ―
Kiaj do?
</p>

<p class="sp">
<span class="speaker">Servanto</span>. ―
Ordinaraj, kiel oni devas! Ili ― konata afero ― ili
pagas monon.
</p>

<p class="sp">
<span class="speaker">Ĥlestakov</span>. ―
Mi kun vi, malsaĝulo, ne volas, paroli, <i class="stage">(Enverŝas la
supon kaj manĝas.)</i> Kia supo ĝi estas? Vi simple akvon enverŝis en la
tason: nenian guston ĝi havas, ĝi nur malbonodoras. Mi ne volas tiun
ĉi supon, donu al mi alian.
</p>

<p class="sp">
<span class="speaker">Servanto</span>. ―
Ni prenos. La mastro diris: &quot;Se vi ne volas, oni ne
bezonas.&quot;
</p>

<p class="sp">
<span class="speaker">Ĥlestakov</span>. ―
 <i class="stage">defendante la manĝon
per la mano.</i> 
Nu, nu, nu ... lasu,
malsaĝulo! Vi kutimis havi aferon kun aliaj: mi, mia kara, ne estas
tiaspeca! Kun mi, mi ne konsilas... <i class="stage">(Manĝas.)</i> Mia Dio, kia supo!
<i class="stage">(Manĝas plue.)</i> Mi pensas, ke ankoraŭ neniu homo en la mondo iam
manĝis tian supon: iaj plumoj naĝas anstataŭ
graso. <i class="stage">(Li tranĉas la
kokinon.)</i> Aj, aj, aj, kia kokino! Donu la rostaĵon! Tie restis iom da
supo, Osip, prenu al vi. (<i class="stage">Li tranĉas la
rostaĵon.)</i> Kia rostaĵo ĝi
estas? Tio ĉi ne estas rostaĵo.
</p>

<p class="sp">
<span class="speaker">Servanto</span>. ―
Kio do ĝi estas?
</p>

<p class="sp">
<span class="speaker">Ĥlestakov</span>. ―
La diablo ĝin scias, kio ĝi estas, nur ne rostaĵo. Ĝi
estas hakilo, rostita anstataŭ viando. <i class="stage">(Li manĝas.)</i> Friponoj,
kanajloj! per kio ili nutras? Eĉ la makzeloj ekdoloros, kiam vi manĝos
unu tian pecon. <i class="stage">(Fosas per la fingro en la dentoj.)</i> Malnobluloj!
Tute kiel ligna ŝelo ― per nenio oni ĝin povas eltiri; eĉ la dentoj
nigriĝos post tiuj ĉi manĝoj. Friponoj! <i class="stage">(Viŝas la buŝon per la
telertuko.)</i> Plu nenio estas?
</p>

<p class="sp">
<span class="speaker">Servanto</span>. ―
Ne.
</p>

<p class="sp">
<span class="speaker">Ĥlestakov</span>. ―
Kanajloj! Malnobluloj! Kaj
eĉ nenia saŭco aŭ kukaĵo!
Sentaŭguloj! Ili nur prirabas la vojaĝantojn.
</p>

<p><i class="stage">(La servanto deprenas de la tablo kaj forportas la telerojn kune kun
Osip.)</i></p>
</div>

<div class="@type">
<h3 class="head">Sceno VII.</h3>

<p><i class="stage">
			ĤLESTAKOV, poste OSIP.
</i></p>

<p class="sp">
<span class="speaker">Ĥlestakov</span>. ―
Vere, kvazaŭ mi tute ne manĝus, mi nur ricevis pli
grandan apetiton. Se mi havus kelke da kopekoj, mi sendus al la
bazaro, por aĉeti almenaŭ paneton.
</p>

<p class="sp">
<span class="speaker">Osip</span>. ―
 <i class="stage">eniras.</i> Tie alveturis ial la
urbestro, li informiĝas kaj demandas pri vi.
</p>

<p class="sp">
<span class="speaker">Ĥlestakov</span>. ―
 <i class="stage">ektiminte.</i> 
Jen vi havas! Kia kanajlo estas la mastro,
jam li plendis! Kio estos, se li efektive fortrenos min en la
malliberejon? Nu, kion fari? Se en nobla maniero, mi eble senproteste
... ne, ne, mi ne volas. Tie en la urbo sin trenas oficiroj kaj
popolamaso, kaj mi ĝuste tie faris al mi gravan mienon kaj palpebrumis
kun ia filino de komercisto ... Ne, mi ne volas ... Kaj kion li
pensas? Kiel li kuraĝas, efektive? Kio mi estas por li, ĉu komercisto
aŭ metiisto? <i class="stage">(Faras al si kuraĝon kaj rektiĝas.)</i> Sed mi rekte diros
al li: &quot;Kiel vi kuraĝas? Kian rajton vi havas? Kiel vi ...&quot; <i class="stage">(Ĉe la
pordo ekmoviĝas la anso; Ĥlestakov paliĝas kaj kuntiriĝas.)</i>
</p>
</div>

<div class="@type">
<h3 class="head">Sceno VIII.</h3>

<p><i class="stage">
		ĤLESTAKOV, la URBESTRO kaj DOBĈINSKIJ.
       <p><i class="stage">La urbestro, enirinte haltas. Ambaŭ timigite rigardas	
	 en la daŭro de kelkaj minuioj unu la alian per larĝe
			 malfermitaj okuloj.</i></p>
</i></p>

<p class="sp">
<span class="speaker">Urbestro</span>. ―
 <i class="stage">iom trankviliĝinte kaj
streĉinte la manojn laŭlonge de la
femuroj.</i> Mi havas la honoron saluti!
</p>

<p class="sp">
<span class="speaker">Ĥlestakov</span>. ―
 <i class="stage">salutas.</i> 
Bonan tagon.
</p>

<p class="sp">
<span class="speaker">Urbestro</span>. ―
Pardonu.
</p>

<p class="sp">
<span class="speaker">Ĥlestakov</span>. ―
Ne malhelpas.
</p>

<p class="sp">
<span class="speaker">Urbestro</span>. ―
Kiel urbestro de la ĉi-tiea urbo mi havas la
devon zorgi pri tio, ke al la traveturantoj kaj al ĉiuj noblaj
homoj estu nenia premado.
</p>

<p class="sp">
<span class="speaker">Ĥlestakov</span>. ―
 <i class="stage">komence iom balbutas, sed en
la fino parolas laŭte.</i> 
Sed kion fari? ... Mi ne estas kulpa ... Mi vere ... mi pagos ... Oni
sendos al mi el la vilaĝo. <i class="stage">(Bobĉinskij enrigardas tra la pordo.)</i> Li
pli estas kulpa: viandon li donas al mi tiel malmolan kiel trabo; kaj
la supo ― la diablo scias, kion li tien enverŝis, mi devis elĵeti ĝin
tra la fenestro. Li turmentas min per malsato tutajn tagojn ... la teo
tiel stranga: havas la odoron de fiŝo, ne de teo. Por kio do mi... Jen
interese!
</p>

<p class="sp">
<span class="speaker">Urbestro</span>. ―
 <i class="stage">ektimante.</i> 
Pardonu, mi vere ne estas kulpa. En la
bazaro ĉe mi la viando ĉiam estas bona. Alveturigas ĝin ĥolmogoraj
komercistoj, homoj sobraj kaj de bona konduto. Mi jam ne scias, de kie
li prenas tian. Kaj se io ne estas en ordo, tiam ... Permesu al mi
proponi al vi transiĝi kun mi en alian loĝejon.
</p>

<p class="sp">
<span class="speaker">Ĥlestakov</span>. ―
Ne, mi ne volas! Mi scias, kion signifas &quot;en alian
loĝejon&quot;: tio estas ― en malliberejon. Sed kian rajton vi havas? Sed
kiel vi kuraĝas? Jen mi ... Mi servas en Peterburgo ... <i class="stage">(Faras al si
kuraĝon.)</i> Mi, mi, mi ...
</p>

<p class="sp">
<span class="speaker">Urbestro</span>. ―
 <i class="stage">al si mem.</i> 
Ho, sankta mia Dio, kia kolero! Li ĉion
eksciis, ĉion rakontis la malbenitaj komercistoj!
</p>

<p class="sp">
<span class="speaker">Ĥlestakov</span>. ―
 <i class="stage">montrante sin
kuraĝa.</i> 
Sed venu vi eĉ kun via tuta
helpantaro ― mi ne iros. Mi skribos rekte al la ministro! <i class="stage">(Frapas
per la pugno sur la tablon.)</i> Kion vi pensas? Kion vi pensas?
</p>

<p class="sp">
<span class="speaker">Urbestro</span>. ―
 <i class="stage">streĉinte sin kaj tremante
per la tuta korpo.</i> 
Indulgu min, ne pereigu! edzino, malgrandaj infanoj ... ne
malfeliĉigu homon.
</p>

<p class="sp">
<span class="speaker">Ĥlestakov</span>. ―
Ne, mi ne volas. Jen ankoraŭ! Kio ĝi min interesas? Pro
tio, ke vi havas edzinon kaj infanojn, mi devas iri en malliberejon,
jen bele! <i class="stage">(Bobĉinskij enrigardas tra la pordo kaj timigite sin
kaŝas.)</i> Ne, mi humile vin dankas, mi ne volas.
</p>

<p class="sp">
<span class="speaker">Urbestro</span>. ―
 <i class="stage">tremante.</i> 
Pro nesperteco, per Dio, pro nesperteco.
Nesufiĉeco de la havo ... Mem volu juĝi: la ofica salajro ne sufiĉas
eĉ por teo kaj sukero. Kaj se estis iaj subaĉetoj, kredu, ke nur la
plej bagatelaj: io por la tablo aŭ por vesta garnituro. Kaj koncerne
la suboficiran vidvinon, kiu okupas sin per komercado, kaj pri kiu oni
diras, ke mi ŝin vergis, tio ĉi estas kalumnio, per Dio, kalumnio.
Tion ĉi elpensis miaj malamikoj; ili estas tiaj homoj, ke ili estas
pretaj fari atencon kontraŭ mia vivo.
</p>

<p class="sp">
<span class="speaker">Ĥlestakov</span>. ―
Sed kio? ili min tute ne interesas ... <i class="stage">(meditante.)</i> Mi
tamen ne scias, por kio vi parolas pri malamikoj aŭ pri ia suboficira
vidvino ... Suboficira edzino estas tute alia afero, sed min vi ne
havas la rajton vergi, tre malproksime estas ĝis tio ... Jen ankoraŭ!
Vidu, kia li estas! Mi pagos, mi pagos la monon, sed nun mi ne havas.
Ĝuste tial mi tie ĉi sidas, ke mi eĉ kopekon ne havas.
</p>

<p class="sp">
<span class="speaker">Urbestro</span>. ―
 <i class="stage">al si mem.</i> 
Ho, rafinita peco! Jen, kien li ĵetis! Kian
nebulon li ellasis! Orientiĝu, kiu volas! Oni ne scias eĉ de kia
flanko aliri. Nu, sed mi jam provos, kiel ajn ĝi iros! Kio estos, tio
estos, mi provos trafe-maltrafe. <i class="stage">(Laŭte.)</i> Se vi efektive havas
mankon de mono aŭ de io alia, mi estas preta servi tuj. Mia devo estas
helpi la traveturantojn.
</p>

<p class="sp">
<span class="speaker">Ĥlestakov</span>. ―
Donu, donu al mi prunte! Mi tuj kvitiĝos kun la mastro
de la restoracio. Mi bezonus nur ĉirkaŭ ducent rublojn, aŭ povus esti,
eĉ malpli.
</p>

<p class="sp">
<span class="speaker">Urbestro</span>. ―
 <i class="stage">donante al li paperetojn.</i> 
Ĝuste ducent rubloj, vi eĉ ne
bezonas kalkuli.
</p>

<p class="sp">
<span class="speaker">Ĥlestakov</span>. ―
 <i class="stage">prenante la monon.</i> 
Mi humile vin dankas. Mi tuj sendos
ĝin al vi el la vilaĝo... Mi ĉion faras subite ... Mi vidas, vi estas
nobla homo. Nun estas alia afero.
</p>

<p class="sp">
<span class="speaker">Urbestro</span>. ―
 <i class="stage">al si mem.</i> 
Nu, dank' al Dio! la monon li prenis. Ŝajnas
al mi, ke la afero nun iros en ordo. Kaj mi lerte, anstataŭ ducent
rubloj, enŝovis al li kvarcent.
</p>

<p class="sp">
<span class="speaker">Ĥlestakov</span>. ―
He, Osip! (Osip <i class="stage">eniras.)</i> Voku ĉi tien la restoracian
servanton. <i class="stage">(Al la urbestro kaj Dobĉinskij.)</i> Sed kial do vi staras?
Estu afablaj, sidiĝu. <i class="stage">(Al Dobĉinskij.)</i> Sidiĝu, mi humile vin petas.
</p>

<p class="sp">
<span class="speaker">Urbestro</span>. ―
Ne malhelpas, ni ankaŭ tiel povas stari.
</p>

<p class="sp">
<span class="speaker">Ĥlestakov</span>. ―
Estu afablaj, sidiĝu. Mi vidas nun perfekte la
senkaŝecon de via karaklero kaj vian bonkorecon; kaj antaŭe, mi
konfesas, mi jam pensis, ke vi venis por min... <i class="stage">(Al Dobĉinskij.)</i>
Sidiĝu! <i class="stage">(La urbestro kaj Dobĉinskij sidiĝas. Bobĉinskij enrigardas
tra la pordo kaj subaŭskultas.)</i>
</p>

<p class="sp">
<span class="speaker">Urbestro</span>. ―
 <i class="stage">al si mem.</i> 
Oni devas esti pli kuraĝa. Li volas, ke oni
vidu en li inkogniton. Bone, ni ankaŭ ŝajnigu nin malsaĝaj: ni
ŝajnigu, kvazaŭ ni tute ne scias, kia homo li estas. <i class="stage">(Laŭte.)</i> Ni,
promenante pro oficaj aferoj jen kun Pjotr Ivanoviĉ Dobĉinskij, ĉi
tiea bienhavanto, eniris intence en la hotelon, por rigardi, ĉu la
traveturantoj estas bone zorgataj, ĉar mi estas ne tia, kiel alia
urbestro, kiun nenio interesas; sed mi, krom la ofica devo, ankoraŭ
pro kristana homamo volas, ke al ĉiu mortemulo estu farata bona
akcepto, ― kaj jen, kvazaŭ rekompence, la okazo alportis al mi tian
agrablan konatiĝon.
</p>

<p class="sp">
<span class="speaker">Ĥlestakov</span>. ―
 Mi mem ankaŭ 
estas tre ĝoja. Sen vi mi konfesas, mi longe
tie ĉi sidus: mi tute ne sciis, per kio pagi.
</p>

<p class="sp">
<span class="speaker">Urbestro</span>. ―
 <i class="stage">al si mem.</i> 
Jes, rakontu! ne sciis, per kio pagi!
<i class="stage">(Laŭte.)</i> Ĉu mi povas kuraĝi demandi
vin: kien kaj al kiaj lokoj vi havas la afablecon veturi?
</p>

<p class="sp">
<span class="speaker">Ĥlestakov</span>. ―
Mi veturas en la Saratovan gubernion, en mian propran
vilaĝon.
</p>

<p class="sp">
<span class="speaker">Urbestro</span>. ―
 <i class="stage">al si mem, kun vizaĝo
ironia.</i> 
En la Saratovan
gubernion! Ha! Kaj li eĉ ne ruĝiĝas! Ho, kun li oni devas esti
singarda! <i class="stage">(Laŭte.)</i> Bonan aferon vi afable entreprenis. Jen ekzemple
koncerne la vojon: oni diras, de unu flanko, ke ekzistas malagrablaĵoj
pro neakurata ricevado de ĉevaloj, kaj tamen de la dua flanko oni
havas ja amuzon por la saĝo. Vi ja, mi pensas, veturas pli pro propra
plezuro?
</p>

<p class="sp">
<span class="speaker">Ĥlestakov</span>. ―
Ne, la patro min postulas. La maljunulo ekkoleris, ke mi
ĝis nun nenion atingis per mia servado en Peterburgo. Li pensas, ke
jen apenaŭ vi alveturis, oni tuj donas al vi la Vladimiran ordenon en
la butontruon. Ne, mi sendus lin mem puŝiĝadi en la kancelario.
</p>

<p class="sp">
<span class="speaker">Urbestro</span>. ―
 <i class="stage">al si mem.</i> 
Mi petas rigardi, kiajn kuglojn li fandas!
Eĉ la maljunan patron altrenis! <i class="stage">(Laŭte.)</i> Kaj por longa tempo vi
afable veturas!
</p>

<p class="sp">
<span class="speaker">Ĥlestakov</span>. ―
Vere, mi ne scias. Mia patro, la maljuna
tedulo, estas ja obstina kaj malsaĝa, kiel trabo. Mi rekte
diros al li: kiel vi volas, sed mi ne povas vivi sen Peterburgo.
Kial do, efektive, mi devas pereigi mian vivon kun kampuloj?
Nun la bezonoj estas aliaj; mia animo avidas klerecon.
</p>

<p class="sp">
<span class="speaker">Urbestro</span>. ―
 <i class="stage">al si mem.</i> 
Bravege li ligis la fadenon! Mensogas,
mensogas ― kaj nenie ĝi ŝiriĝas! Kaj ja tia seneksteraĵa, malalta,
ŝajnas, ke per la ungo oni povus lin dispremi. Tamen atendu! Vi
elbabilos. Mi jam devigos vin rakonti pli multe! <i class="stage">(Laŭte.)</i> Tute juste
vi afable diris: Kion oni povas fari en dezerta loko? Jen ekzemple ĉi
tie: vi eĉ en la nokto ne dormas, vi klopodas pro la patrujo, ŝparas
nenian laboron, kaj rekompenco ― kiu scias, ĉu ĝi, iam venos.
<i class="stage">(Ĉirkaŭrigardas per la okulo la ĉambron.)</i> Ŝajnas al mi, ke tiu ĉi
ĉambro estas iom malseka?
</p>

<p class="sp">
<span class="speaker">Ĥlestakov</span>. ―
Abomena ĉambro, kaj cimoj tiaj, kiajn mi nenie vidis:
ili mordas kiel hundoj.
</p>

<p class="sp">
<span class="speaker">Urbestro</span>. ―
Nu, rigardu, tia klera gasto, kaj li suferas de kiu? de
iaj sentaŭgaj cimoj, kiuj eĉ naskiĝi en la mondon ne devus! Ŝajnas al
mi, ke estas eĉ mallume en tiu ĉi ĉambro?
</p>

<p class="sp">
<span class="speaker">Ĥlestakov</span>. ―
Jes, tute mallume. La mastro faris al si la kutimon ne
doni kandelojn. Iafoje oni volas ion fari, iom legi, aŭ venas la
fantazio ion verki ― mi ne povas: estas mallume, mallume.
</p>

<p class="sp">
<span class="speaker">Urbestro</span>. ―
Ĉu mi devas kuraĝi vin peti ... sed ne, mi ne estas inda.
</p>

<p class="sp">
<span class="speaker">Ĥlestakov</span>. ―
Kion do?
</p>

<p class="sp">
<span class="speaker">Urbestro</span>. ―
Ne, ne! mi ne estas inda, ne inda!
</p>

<p class="sp">
<span class="speaker">Ĥlestakov</span>. ―
Sed kion do?
</p>

<p class="sp">
<span class="speaker">Urbestro</span>. ―
Mi kuraĝus ... Ĉe mi en la domo estas por vi bela ĉambro,
luma, trankvila ... Sed ne, mi sentas mem, ĝi estus jam tro granda
honoro ... Ne koleru ― per Dio, nur pro simpleco de mia koro mi tion
ĉi proponis.
</p>

<p class="sp">
<span class="speaker">Ĥlestakov</span>. ―
Kontraŭe, mi konsentas, mi akceptas kun plezuro. Al mi
estas multe pli agrable en privata domo, ol en tiu ĉi drinkejo.
</p>

<p class="sp">
<span class="speaker">Urbestro</span>. ―
Kaj mi, ha kiel mi estos ĝoja! Kaj kiel forte nun ĝojiĝos
mia edzino! Mi jam havas tian karakleron: gastameco de la plej frua
infaneco, precipe se la gasto estas klera homo. Ne pensu, ke mi eble
diras tion ĉi pro flatado; ne, mi havas tiun ĉi malvirton, mi
esprimas min el la profundeco de mia koro.
</p>

<p class="sp">
<span class="speaker">Ĥlestakov</span>. ―
Mi humile vin dankas. Mi mem ankaŭ ― mi ne amas homojn
duvizaĝajn. Al mi tre plaĉas via senkaŝeco kaj bonkoreco, kaj mi, mi
konfesas, nenion pli postulus, krom ke oni montru al mi sindonecon kaj
estimon, estimon kaj sindonecon.
</p>
</div>


<div class="@type">
<h3 class="head">Sceno IX.</h3>

<p><i class="stage">
       La SAMAJ kaj la restoracia SERVANTO, akompanata de OSIP.
</i></p>

<p><i class="stage">
		Bobĉinskij enrigardas tra la pordo.
</i></p>


<p class="sp">
<span class="speaker">Servanto</span>. ―
Sinjoro min vokis?
</p>

<p class="sp">
<span class="speaker">Ĥlestakov</span>. ―
Jes; donu la kalkulon.
</p>

<p class="sp">
<span class="speaker">Servanto</span>. ―
Mi jam antaŭ nelonge donis al vi la duan kalkulon.
</p>

<p class="sp">
<span class="speaker">Ĥlestakov</span>. ―
Mi jam ne memoras viajn malsaĝajn kalkulojn. Diru, kiom
tie estas?
</p>

<p class="sp">
<span class="speaker">Servanto</span>. ―
La unuan tagon vi afable postulis tagmanĝon, la duan
tagon vi manĝetis nur salmon kaj poste vi ĉion prenadis jam kredite.
</p>

<p class="sp">
<span class="speaker">Ĥlestakov</span>. ―
Malsaĝulo! ankoraŭ komencis elkalkuladi. Sume kiom mi
ŝuldas?
</p>

<p class="sp">
<span class="speaker">Urbestro</span>. ―
Sed vi havu la bonecon ne zorgi, li atendos. <i class="stage">(Al la
servanto.)</i> For, kanajlo, oni sendos al vi.
</p>

<p class="sp">
<span class="speaker">Ĥlestakov</span>. ―
Efektive, tio ĉi ankaŭ estas vera. <i class="stage">(Kaŝas la monon. La
servanto foriras. Tra la pordo enrigardas Bobĉinskij.)</i>
</p>
</div>


<div class="@type">
<h3 class="head">Sceno X.</h3>

<p><i class="stage">
	  URBESTRO, ĤLESTAKOV, DOBĈINSKIJ, poste BOBĈINSKIJ.
</i></p>

<p class="sp">
<span class="speaker">Urbestro</span>. ―
Ĉu vi ne deziros trarigardi nun kelkajn instituciojn en
nia urbo, nome la filantropiajn kaj aliajn?
</p>

<p class="sp">
<span class="speaker">Ĥlestakov</span>. ―
Kaj kio tie estas?
</p>

<p class="sp">
<span class="speaker">Urbestro</span>. ―
Nu, simple, rigardu, kia ĉe ni estas la irado de la
aferoj ... Kia ordo ...
</p>

<p class="sp">
<span class="speaker">Ĥlestakov</span>. ―
Kun granda plezuro, mi estas preta. <i class="stage">(Bobĉinskij enmetas
la kapon tra la pordo.)</i>
</p>

<p class="sp">
<span class="speaker">Urbestro</span>. ―
Ankaŭ, se estas via deziro, de tie en la distriktan
lernejon, rigardi la ordon, en kiu ĉe ni estas instruataj la sciencoj.
</p>

<p class="sp">
<span class="speaker">Ĥlestakov</span>. ―
Mi konsentas, mi konsentas.
</p>

<p class="sp">
<span class="speaker">Urbestro</span>. ―
Poste, se vi deziras, vi vizitos la punlaborejon kaj la
urbajn malliberejojn ― vi rigardos, kiel ĉe ni oni tenas la
krimulojn.
</p>

<p class="sp">
<span class="speaker">Ĥlestakov</span>. ―
Sed por kio do la malliberejojn? Jam pli bone ni
rigardos la instituciojn filantropiajn.
</p>

<p class="sp">
<span class="speaker">Urbestro</span>. ―
Kiel vi deziras. Kiel vi intencas, ĉu en via kaleŝo aŭ
kune kun mi en droŝko?
</p>

<p class="sp">
<span class="speaker">Ĥlestakov</span>. ―
Nu, mi preferas veturi kun vi en droŝko.
</p>

<p class="sp">
<span class="speaker">Urbestro</span>. ―
 <i class="stage">al Dobĉinskij.</i> 
Nu, Pjotr Ivanoviĉ, por vi nun ne estas loko.
</p>

<p class="sp">
<span class="speaker">Dobĉinskij</span>. ―
Ne malhelpas. Mi iros simple.
</p>

<p class="sp">
<span class="speaker">Urbestro</span>. ―
 <i class="stage">mallaŭte al
Dobĉinskij.</i> 
Aŭdu: vi ekkuru, sed rapide,
per ĉiuj fortoj, kaj forportu du skribetojn: unu ― en la kadukulejon,
al Zemlanika, kaj la duan ― al mia edzino. <i class="stage">(Al Ĥlestakov.)</i> Ĉu mi
povas kuraĝi peti vian permeson skribi ĉe via alesto linieton al mia
edzino, ke ŝi prepariĝu al akcepto de la estiminda gasto?
</p>

<p class="sp">
<span class="speaker">Ĥlestakov</span>. ―
Sed por kio? ... Cetere, tie
ĉi estas inko, nur paperon
... mi ne scias ... Eble sur tiu ĉi kalkulo?
</p>

<p class="sp">
<span class="speaker">Urbestro</span>. ―
Mi tie ĉi skribos <i class="stage">(Li skribas kaj samtempe parolas al si
mem.)</i> Nu, ni rigardu, kiel iros la afero post la &quot;friŝtiko&quot; kaj post
la botelo-ventrulo! Ni havas gubernian madejron: ĝi ne imponas per
eksteraĵo, sed eĉ elefanton ĝi renversos. Mi volus nur ekscii, kio li
estas, kaj en kia mezuro oni devas lin timi. <i class="stage">(Fininte la skribadon,
li donas la paperon al Dobĉinskij, kiu iras al la pordo, sed en tiu ĉi
minuto la pordo debatiĝas kaj Bobĉinskij, kiu subaŭskultadis post ĝi,
flugas kune kun ĝi sur la scenejon. Ĉiuj ekkrias. Bobĉinskij sin
levas.)</i>
</p>

<p class="sp">
<span class="speaker">Ĥlestakov</span>. ―
Ha, ĉu vi ne kontuziĝis ie?
</p>

<p class="sp">
<span class="speaker">Bobĉinskij</span>. ―
Nenio, nenio, tute sen ia kontuzo, nur sur la nazo
malgranda bataĵo! Mi kuros al Ĥristian Ivanoviĉ: li havas tian
plastron, ĉio tuj pasos.
</p>

<p class="sp">
<span class="speaker">Urbestro</span>. ―
 <i class="stage">farante riproĉan signon al
Bobĉinskij, diras al Ĥlestakov,
invitante lin iri.</i> Nenio grava, sinjoro. Mi petas vin humile, havu
la bonecon! Kaj al via servanto mi diros, ke li transportu la valizon.
<i class="stage">(Al Osip.)</i> Mia bona, vi transportu ĉion al mi, al la urbestro ― ĉiu
al vi montros. Mi petas humile! <i class="stage">(Lasas antaŭeniri Ĥlestakovon kaj
sekvas post li, sed, returniĝinte, diras riproĉe al Bobĉinskij.)</i> Ha,
bona vi estas! Vi ne povis trovi alian lokon por fali! Kaj etendiĝis,
kiel la diablo scias kio. <i class="stage">(Foriras; post li iras Bobĉinskij. La
kurteno falas.)</i>
</p>
</div>
<hr>
<div class="footer"><a href="tria.html">Akto tria &gt;&gt;</a></div>
</body>
</html>
