<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/ofcaldonoj.css">
      <title>Naŭa Oficiala Aldono al la Universala Vortaro</title>
   </head>
   <body background="../bld/papero.jpg">
      <div class="header"><span class="header_left"><a href="oa_8.html">&lt;&lt;&nbsp;
               Oka Oficiala Aldono al Universala Vortaro
               </a></span><span class="header_center"> <a href="index.html">Akademio de Esperanto:
               
               La Oficialaj Aldonoj al la Universala Vortaro
               </a></span></div>
      <hr>
      <center>
         <h1 class="mainTitle">
            Naŭa Oficiala Aldono al Universala Vortaro
            
         </h1><span class="author">prizorgita de <b class="author">Bertilo WENNERGREN</b><br></span><br><p class="docImprint"><cite>2007</cite></p>
      </center>
      <hr>
      <h3 class="head">Naŭa Oficiala Aldono al la Universala Vortaro</h3><a name="oa_9_enkonduko"></a><div class="@type">
         <h3 class="head">I. Enkonduko</h3>
         <p class="first_p">
            La Akademio de Esperanto prezentas en tiu ĉi Naŭa Oficiala Aldono 209
            radikojn, kiujn ĝi decidis oficialigi.
            Kiam la Akademio oficialigas radikon, tio formale signifas, ke ĝi aldonas tiun
            radikon al la Universala Vortaro, kiu estas parto de la Fundamento de
            Esperanto. Tio tamen ne signifas, ke la radiko fariĝas Fundamenta, ĉar
            Fundamentaj estas nur tiuj elementoj, kiuj troviĝas en la origina netuŝebla
            Fundamento. Praktike tia oficialigo havas la karakteron de forta rekomendo.
            
         </p>
         <p class="p">
            Devige gvidi la lingvouzon la Akademio nek povas, nek volas, sed ĝi esperas,
            ke ĝiajn rekomendojn la uzantoj de la lingvo atentos kaj trovos utilaj.
            
         </p>
         <p class="p">
            En antaŭaj Oficialaj Aldonoj la radikoj kaj vortoj estis klarigitaj precipe per
            tradukoj en naciajn lingvojn, ĉefe en la kvin naciajn lingvojn de la
            Fundamento, sed ankaŭ en aliajn lingvojn. Sed oni uzis ankaŭ difinojn en
            Esperanto, precipe en la Aldonoj Sepa kaj Oka. En tiu ĉi Naŭa Aldono la
            Akademio elektis uzi nur difinojn en Esperanto sen tradukoj nacilingvaj,
            opiniante, ke nia lingvo nun estas sufiĉe matura por povi difini siajn
            proprajn vortojn. Multajn el la difinoj akompanas helpaj ekzemploj.
            La oficialaj difinoj inkluzivas ĝenerale nur la kernajn sencojn de la
            koncernaj vortoj. Multaj vortoj havas pliajn neoficialajn uzojn, kiuj
            diversmaniere baziĝas sur la kernaj sencoj. Tio povas esti ekzemple sencoj
            fakaj aŭ figuraj. En kelkaj okazoj ni tamen mencias ankaŭ fakajn sencojn
            aparte atentindajn aŭ klarigindajn, kaj iafoje ankaŭ notindajn uzojn figurajn.
            En la difinotekstoj ni uzas nur elementojn Fundamentajn kaj oficialajn
            (eventuale oficialigitajn en tiu ĉi Aldono). La solaj esceptoj estas kelkaj
            malmultaj propraj nomoj en ekzemploj kaj notoj.
            
         </p>
         <p class="p">
            Grava celgrupo estas la vortaristoj, al kiuj ni rekomendas prezenti unuavice
            la oficialajn sencojn de la koncernaj vortoj. Tiujn la vortaristoj tamen povas
            kompletigi per pliaj sencoj neoficialaj laŭ la celo kaj bezonoj de la koncerna
            vortaro. Kompreneble neniel necesos citi niajn difinojn laŭvorte. Gravas la
            intencitaj ideoj.
            
         </p>
         <p class="p">
            Ni provis verki la difinojn per tiel facila lingvaĵo, ke ili taŭgu ankaŭ por
            ordinaraj lingvouzantoj. La difinoj tamen enhavas laŭbezone ankaŭ aldonajn
            precizigajn detalojn, kiuj celas unuavice fakulojn kaj vortaristojn, ekzemple
            sciencajn (ne-Esperantajn) nomojn de bestoj kaj vegetaĵoj, kaj internaciajn
            landokodaĵojn laŭ la kodo ISO 3166. En kelkaj lokoj la strebo al facila
            lingvaĵo kaj la evitado de neoficialaj radikoj necesigis elekton de esprimoj,
            kiujn fakuloj eble trovos neuzindaj. Temas ekzemple pri krustulo anstataŭ
            krustaco, penikŝimo anstataŭ penicilo, kaj sangoĉelo anstataŭ globulo. Tion
            oni ne komprenu kiel kritikon kontraŭ la respondaj fakaj esprimoj.
            Ĉe verboj la transitivecon (kaj ĝenerale la frazokonstruadon) ni montras nur
            per ekzemploj.
            
         </p>
         <p class="p">
            La Direktoro volas aparte danki al nia korespondanto Sylla Chaves, kiu
            preparis la originajn listojn de kandidatovortoj, kaj kiu provizis nin per
            multe da aldona materialo, el kiu espereble baldaŭ rezultos pluaj Oficialaj
            Aldonoj.
            
         </p>
         <p class="p">
            La Naŭa Oficiala Aldono estis aprobita de la Akademio en Marto 2007.
            Voĉdonis 33 el 45 Akademianoj (pli ol du trionoj). La limo por aprobo estis
            do 17 jesaj voĉoj (duono el ĉiuj voĉdonintoj). La kandidataj radikoj ricevis
            inter 33 kaj 23 jesojn. Sekve estis oficialigitaj ĉiuj 209 radikoj kun siaj
            respektivaj difinotekstoj.
            
         </p>
         <p align="right" class="signed">La Direktoro de la Sekcio pri la Ĝenerala Vortaro,
            Bertilo Wennergren
         </p>
      </div><a name="oa_9_vortoj"></a><div class="@type">
         <h3 class="head">II. Oficialaj radikoj</h3>
         <div class="dict">
            <p class="dict-entry" data-xsl="oa9_oa10" id="OA9_1_n2"><strong id="OA9_1_n1">adrenalin'o </strong>Hormono produktata de la surrenaj glandoj kaj sekreciata en
               la sangon okaze de mensa aŭ korpa premo (danĝero k.s.) por prepari la
               korpon al urĝa agado, fuĝo, sindefendo k.s.: <i>adrenalino akcelas la koran
                  ritmon kaj altigas la sangopremon</i>. Formulo: C₆H₃(OH)₂-CH(OH)-CH₂-NH-CH₃.
            </p>
            <p class="dict-entry" data-xsl="oa9_oa10" id="OA9_1_n4"><strong id="OA9_1_n3">agres'i </strong>Ataki ne provokite; ataki kiel unua ne estante mem minacata de atako: <i>agresi personon; agresi landon</i>. 
               
               
            </p>
            <p class="dict-subentry"><strong id="OA9_1_n5">agres'em'a </strong>Ĉiam preta ataki, aŭ inklina kutime ataki, eĉ ne provokite.
            </p>
            <p class="dict-entry" data-xsl="oa9_oa10" id="OA9_1_n8"><strong id="OA9_1_n7">aidos'o </strong>Akirita malsufiĉo de la imunsistemo.
               Grava malsano, kiu malfortigas la korpajn defendojn kontraŭ ĉiaj malsanoj, plej ofte transdonata per
               seksaj kontaktoj aŭ infektita sango.
            </p>
            <p class="dict-entry" data-xsl="oa9_oa10" id="OA9_1_n10"><strong id="OA9_1_n9">akupunktur'o </strong>Kuracmetodo el la tradicia ĉina medicino, kiu konsistas en
               pikado de difinitaj korpopunktoj per pingloj.
            </p>
            <p class="dict-entry" data-xsl="oa9_oa10" id="OA9_1_n12"><strong id="OA9_1_n11">alergi'o </strong>Malsano kaŭzita de forta reago de la imunsistemo kontraŭ substancoj, kiuj normale estas sendanĝeraj, ekzemple manĝaĵoj, poleno,
               polvo k.s.
            </p>
            <p class="dict-entry" data-xsl="oa9_oa10" id="OA9_1_n14"><strong id="OA9_1_n13">algoritm'o </strong>(en matematiko, komputado k.s.) Aro da precizaj reguloj aŭ 
               preciza priskribo de la agoj farendaj por solvi problemon aŭ atingi celon:
               <i>algoritmo de obligado; la Eŭklida algoritmo; prezenti algoritmon per
                  komputila programo</i>.
            </p>
            <p class="dict-entry" data-xsl="oa9_oa10" id="OA9_1_n16"><strong id="OA9_1_n15">ameb'o </strong>Unuĉela vivulo, sin movanta per ŝajnpiedoj (loboj aŭ fadenoj de
               ĉelinterna substanco), vivanta en akvo, malseka tero aŭ parazite en bestoj
               aŭ homoj, ofte ŝanĝanta sian formon. (Amoeba, Entamoeba k.a. parencaj
               genroj.)
            </p>
            <p class="dict-entry" data-xsl="oa9_oa10" id="OA9_1_n18"><strong id="OA9_1_n17">amend'i </strong>Ŝanĝi parton de leĝo, rezolucio aŭ simila teksto per formala proceduro: <i>amendi leĝoproponon; amendi rezolucion</i>. 
               
            </p>
            <p class="dict-subentry"><strong id="OA9_1_n19">amend'o </strong>Ago amendi
               kaj ties rezulto (tekstoparto amen de ŝanĝita aŭ aldonita).
            </p>
            <p class="dict-entry" data-xsl="oa9_oa10" id="OA9_1_n22"><strong id="OA9_1_n21">anĉ'o </strong>Maldika elasta langeto, kies vibrado kreas la tonojn ĉe kelkaj instrumentoj, ekz. hobojo, klarneto kaj saksofono.
            </p>
            <p class="dict-entry" data-xsl="oa9_oa10" id="OA9_1_n24"><strong id="OA9_1_n23">Antarkt'o </strong>La regiono kaj kontinento ĉirkaŭ la suda poluso. 
               
               
            </p>
            <p class="dict-subentry"><strong id="OA9_1_n25">Antarkt'a </strong>Rilata al Antarkto; tia kiel (en) Antarkto: 
               <i>la Antarkta Cirklo; Antarkta klimato; Antarkta glacio</i>.
            </p>
            <p class="dict-entry" data-xsl="oa9_oa10" id="OA9_1_n28"><strong id="OA9_1_n27">antibiotik'o </strong>Organika substanco produktata de mikroboj aŭ ĥemie sintezata, 
               kiu povas malhelpi plimultiĝon de bakterioj kaj aliaj mikroboj, kaj eĉ
               ilin mortigi: <i>penicilino estas vaste uzata antibiotiko; multajn infektajn
                  malsanojn oni kuracas per antibiotiko</i>.
            </p>
            <p class="dict-entry" data-xsl="oa9_oa10" id="OA9_1_n30"><strong id="OA9_1_n29">anus'o </strong>Malfermaĵo, kiu troviĝas ĉe la fino de la nutrokanalo, kaj tra kiu
               eliras la fekaĵoj (komunuze nomata postaĵotruo).
            </p>
            <p class="dict-entry" data-xsl="oa9_oa10" id="OA9_1_n32"><strong id="OA9_1_n31">aperitiv'o </strong>Trinkaĵo, ordinare alkohola, trinkata (kiel apetitvekilo) antaŭ
               manĝo.
            </p>
            <p class="dict-entry" data-xsl="oa9_oa10" id="OA9_1_n34"><strong id="OA9_1_n33">are'o </strong>
               
            </p>
            <ol class="dict-entry">
               <li>Mezuro de surfaco: <i>ŝi mezuris la areon de la kampo; la areo de la
                     ĉambro estas 20 kvadrataj metroj; tiu lando havas areon de pli ol cent mil
                     kvadrataj kilometroj</i>.
               </li>
               <li>Parto de surfaco; tereno: <i>tie estas parka areo, kie
                     oni povas promeni; kulturata areo</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n38"><strong id="OA9_1_n37">Arkt'o </strong>La regiono ĉirkaŭ la norda poluso. 
               
               
            </p>
            <p class="dict-subentry"><strong id="OA9_1_n39">Arkt'a </strong>Rilata al Arkto; tia kiel
               (en) Arkto: <i>la Arkta Oceano; la Arkta Cirklo; Arkta klimato</i>.
            </p>
            <p class="dict-entry" data-xsl="oa9_oa10" id="OA9_1_n42"><strong id="OA9_1_n41">asbest'o </strong>Mola griza fibra minerala substanco, el kiu oni povas fari teksaĵon
               izolantan kontraŭ varmego kaj fajro. 
               
            </p>(<a id="fn_1" href="oa_9.html#1">↓1</a>)
            <p class="dict-entry" data-xsl="oa9_oa10" id="OA9_1_n47"><strong id="OA9_1_n46">aspirin'o </strong>Medikamento uzata precipe kontraŭ doloro, febro kaj inflamo,
               konsistanta el substanco kun la ĥemia formulo CH₃-CO-O-C₆H₄-COOH.
            </p>
            <p class="dict-entry" data-xsl="oa9_oa10" id="OA9_1_n49"><strong id="OA9_1_n48">avokad'o </strong>Frukto de avokadujo, kun verda aŭ bruneta ŝelo (el kiu oni povas
               ĝin manĝi), tre nutra, butereca karno, kaj unu sola tre granda malmola
               kerno. 
               
               
            </p>
            <p class="dict-subentry"><strong id="OA9_1_n50">avokad'uj'o, avokad'arb'o </strong>Arbo el tropika Ameriko, kies frukto estas avokado. (<i>Persea americana.</i>)
            </p>
            <p class="dict-entry" data-xsl="oa9_oa10" id="OA9_1_n53"><strong id="OA9_1_n52">banked'o </strong>Komuna ceremonia manĝo kun multaj partoprenantoj (por festi
               aŭ honori ion, ofte kun festparoladoj k.s.).
            </p>
            <p class="dict-entry" data-xsl="oa9_oa10" id="OA9_1_n55"><strong id="OA9_1_n54">baskul'o </strong>
               
               
            </p>
            <ol class="dict-entry">
               <li>Aparato konsistanta el trabo, stango, tabulo aŭ simila afero, kies
                  unu ekstremaĵo leviĝas, kiam la alia malsupreniras.
               </li>
               <li>Ludilo konsistanta el tabulo aŭ stango, kiu estas ekvilibrigita sur mezpunkto, kaj sur kies ekstremaĵoj povas sidi personoj
                  alterne leviĝantaj kaj malleviĝantaj laŭ la movo de la tabulo aŭ stango.
               </li>
               <li>Cirkvito, meĥanismo k.s., kiu analoge al baskulo 1 povas alterni inter du statoj.</li>
            </ol>
            <p class="dict-entry" data-xsl="oa9_oa10" id="OA9_1_n60"><strong id="OA9_1_n59">beletr'o </strong>Arta literaturo plezurocela aŭ distrocela, precipe tia, kiu rakontas pri okazaĵoj kaj personoj imagitaj. 
               
               
            </p>
            <p class="dict-subentry"><strong id="OA9_1_n61">beletr'aĵ'o </strong>Verko beletra.
            </p>
            <p class="dict-entry" data-xsl="oa9_oa10" id="OA9_1_n64"><strong id="OA9_1_n63">beletr'ist'o </strong>Beletra verkisto aŭ specialisto.
            </p>
            <p class="dict-entry" data-xsl="oa9_oa10" id="OA9_1_n66"><strong id="OA9_1_n65">bemol'o </strong>Muziknota kromsigno, kiu montras malaltigon de tono: ♭.
            </p>
            <p class="dict-entry" data-xsl="oa9_oa10" id="OA9_1_n68"><strong id="OA9_1_n67">beton'o </strong>Konstrumaterialo, miksaĵo el sablo, ŝtonetoj, cemento kaj akvo.
            </p>
            <p class="dict-entry" data-xsl="oa9_oa10" id="OA9_1_n70"><strong id="OA9_1_n69">bit'o </strong>Pozicio de duuma cifero en duuma kodaĵo: <i>kontrola parecbito; la tria
                  bito de la nombroprezento; ĉi tia memorĉelo povas enteni 32 bitojn; por
                  prezenti tian nombron oni bezonas almenaŭ 10 bitojn</i>. 
               
               
               
            </p>
            <p class="dict-subentry"><strong id="OA9_1_n71">bit'ok'o </strong>Grupo de
               ok bitoj traktata kiel tutaĵo (kiel unuo en komputado k.s.).
            </p>(<a id="fn_2" href="oa_9.html#2">↓2</a>)
            <p class="dict-entry" data-xsl="oa9_oa10" id="OA9_1_n79"><strong id="OA9_1_n78">bizon'o </strong>Sovaĝa remaĉanta parhufa bovosimila mamulo Nord-Amerika kaj
               Eŭropa. (<i>Bison bison, Bison bonasus.</i>)
            </p>
            <p class="dict-entry" data-xsl="oa9_oa10" id="OA9_1_n81"><strong id="OA9_1_n80">bluf'i </strong>Ŝajnigi sin supera al kontraŭulo por konduki tiun al eraro: <i>ne timu
                  lian minacon, ĉar li blufas</i>.
            </p>
            <p class="dict-entry" data-xsl="oa9_oa10" id="OA9_1_n83"><strong id="OA9_1_n82">boac'o </strong>Arkta remaĉanta mamulo portanta kornojn (en la Fundamento nomata norda cervo). (<i>Rangifer tarandus.</i>)
            </p>
            <p class="dict-entry" data-xsl="oa9_oa10" id="OA9_1_n85"><strong id="OA9_1_n84">bradip'o </strong>Centr-Amerika kaj Sud-Amerika mamulo, kiu pendas de arbobranĉoj per la hokaj ungegoj de siaj tre longaj dufingraj aŭ trifingraj
               membroj, kaj sin movas tre malrapide. (<i>Bradypus.</i>)
            </p>
            <p class="dict-entry" data-xsl="oa9_oa10" id="OA9_1_n87"><strong id="OA9_1_n86">brit'o </strong>
               
               
               
            </p>
            <ol class="dict-entry">
               <li>Ano de Britujo.</li>
               <li>Ano de la antikva indiĝena gento de Britujo 1.</li>
            </ol>
            <p class="dict-subentry"><strong id="OA9_1_n90">Brit'uj'o </strong>
               
               <ol class="dict-subentry">
                  <li>Insulo en Eŭropo, inter Francujo kaj Irlando.</li>
                  <li>Regno, kiu inkluzivas Britujon 1 kaj Nord-Irlandon. Internacia landokodaĵo: GB.</li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n95"><strong id="OA9_1_n94">brokol'o </strong>Speco de legoma brasiko, parenca al florbrasiko, kun kapo verda
               (ĉe iaj specoj tamen violkolora aŭ eĉ blanka) konsistanta el nefirma floraro. 
               (<i>Brassica oleracea italica.</i>)
            </p>
            <p class="dict-entry" data-xsl="oa9_oa10" id="OA9_1_n97"><strong id="OA9_1_n96">burokrat'o </strong>
               
               
               
            </p>
            <ol class="dict-entry">
               <li>Oficisto en administrejo (ŝtata), rigardata kiel parto de sistemo por regado kaj administrado. (Se oni parolas konkrete pri
                  persono, oni preferas vortojn kiel oficisto, administranto, funkciulo k.s.)
               </li>
               <li>(malŝate) Persono, kiu rigore sekvas la administrajn regulojn kaj rutinojn, sed ignoras la bazan celaron de la laboro aŭ la
                  demokratian devon reagi al publikaj kritikoj.
               </li>
            </ol>
            <p class="dict-subentry"><strong id="OA9_1_n100">burokrat'ar'o </strong>Tuto de la burokratoj 1 (en unu ŝtato k.s.).
            </p>
            <p class="dict-subentry"><strong id="OA9_1_n102">burokrat'ism'o </strong>
               
               <ol class="dict-subentry">
                  <li>Sistemo de (kvazaŭa) regado fare de la burokrataro; administra sistemo, en kiu la burokratoj 1 havas tro da povo aŭ influo.</li>
                  <li>(malŝate) La procedo-troigaj tendencoj de burokrato 2; sistema flegado aŭ apogado de tiaj tendencoj.</li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n107"><strong id="OA9_1_n106">cic'o </strong>Elstaraĵo ĉe la mamo de homoj kaj aliaj mamuloj, tra kiu ĉe inoj la idoj suĉas lakton. 
               
               
            </p>
            <p class="dict-subentry"><strong id="OA9_1_n108">cic'um'o </strong>Longa cicoforma botelkovrilo kun truo ĉe la pinto, tra kiu infano suĉas lakton.
            </p>
            <p class="dict-entry" data-xsl="oa9_oa10" id="OA9_1_n111"><strong id="OA9_1_n110">cirkumcid'i </strong>Detranĉi parton de la haŭta refaldo, kiu ĉirkaŭas la kapon de
               peniso (la glanon) por lasi tiun libera (pro higienaj, medicinaj aŭ religiaj
               kialoj): <i>cirkumcidi infaneton</i>.
            </p>
            <p class="dict-entry" data-xsl="oa9_oa10" id="OA9_1_n113"><strong id="OA9_1_n112">ĉampion'o </strong>Venkinto en grava sportokonkurso (urba, landa, tutmonda...).
            </p>
            <p class="dict-entry" data-xsl="oa9_oa10" id="OA9_1_n115"><strong id="OA9_1_n114">ĉasi'o </strong>Baza framo de rada veturilo, portanta karoserion, motoron, aksojn,
               radojn ktp.
            </p>
            <p class="dict-entry" data-xsl="oa9_oa10" id="OA9_1_n117"><strong id="OA9_1_n116">ĉimpanz'o </strong>Senvosta simio homsimila kun grandaj elstaraj oreloj, kaj kun
               brakoj pli longaj ol la kruroj, malhelhara, vivanta en centra kaj okcidenta
               Afriko. (<i>Pan troglodytes.</i>)
            </p>
            <p class="dict-entry" data-xsl="oa9_oa10" id="OA9_1_n119"><strong id="OA9_1_n118">ĉin'o </strong>
               
               
               
            </p>
            <ol class="dict-entry">
               <li>Ano de la ĉefgento de Ĉinujo.</li>
               <li>(vastasence) Ĉinujano.</li>
            </ol>
            <p class="dict-subentry"><strong id="OA9_1_n122">Ĉin'uj'o </strong>
               Lando en orienta Azio, ĉe la Flava Maro, la Orientĉina Maro kaj la Sudĉina Maro, inter Rusujo kaj Birmo. Internacia landokodaĵo:
               CN.
            </p>
            <p class="dict-entry" data-xsl="oa9_oa10" id="OA9_1_n125"><strong id="OA9_1_n124">defi'i </strong>Inviti aŭ provoki al batalo, konkurso k.s. prezentante sin mem kiel
               kontraŭulon: <i>defii boksan ĉampionon; defii iun batali; defii iun je/al
                  batalo; defii amikon ŝakludi; (figure) ŝakludo defias la intelekton</i>.
            </p>
            <p class="dict-entry" data-xsl="oa9_oa10" id="OA9_1_n127"><strong id="OA9_1_n126">delt'o </strong>
               
               
            </p>
            <ol class="dict-entry">
               <li>La kvara litero de la greka alfabeto: Δ, δ. </li>
               <li>Pli-malpli triangula
                  ebenaĵo, kiu estas formita el materialo alportita de la akvofluo, kaj tra kiu
                  disbranĉiĝas rivero ĉe sia enfluo en maron aŭ lagon.
               </li>
            </ol>
            <p class="dict-entry" data-xsl="oa9_oa10" id="OA9_1_n131"><strong id="OA9_1_n130">demografi'o </strong>
               
               
            </p>
            <ol class="dict-entry">
               <li>Scienco pri la konsisto de la loĝantaro kaj pri ĝia evoluo.</li>
               <li>Informoj pri la nombro, konsisto kaj loka distribuo de la loĝantaro, kaj pri tendencoj de ilia evoluo: <i>demografio de la urboj; demografio de la kamparaj regionoj</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n135"><strong id="OA9_1_n134">detektiv'o </strong>
               
            </p>
            <ol class="dict-entry">
               <li>Polica esploristo, kies tasko estas eltrovi la faktojn pri krimoj.</li>
               <li>Privata esploristo, kiu provas eltrovi la faktojn pri krimoj aŭ aliaj aferoj, ekz. komisie de privatulo.</li>
            </ol>
            <p class="dict-entry" data-xsl="oa9_oa10" id="OA9_1_n139"><strong id="OA9_1_n138">dies'o </strong>Muziknota kromsigno, kiu montras altigon de tono: ♯.
            </p>
            <p class="dict-entry" data-xsl="oa9_oa10" id="OA9_1_n141"><strong id="OA9_1_n140">diskriminaci'i </strong>Oficiale aŭ efektive fari distingon inter personoj, tiel ke oni
               rifuzas al parto el ili rajton, kiun oni donas al aliaj el ili: 
               <i>diskriminacii eksterlandanojn; diskriminacii malplimulton; diskriminaciata popolo</i>.
               
               
            </p>
            <p class="dict-subentry"><strong id="OA9_1_n142">diskriminaci'o </strong>Ago diskriminacii: <i>rasa diskriminacio; seksa diskriminacio; diskriminacio kontraŭ virinoj; diskriminacio laŭ aĝo; pozitiva diskriminacio</i>.
            </p>
            <p class="dict-entry" data-xsl="oa9_oa10" id="OA9_1_n145"><strong id="OA9_1_n144">dizert'i </strong>Fuĝi el militservo kun intenco ne plu reveni al ĝi: <i>la soldatoj
                  dizertis</i>.
            </p>
            <p class="dict-entry" data-xsl="oa9_oa10" id="OA9_1_n147"><strong id="OA9_1_n146">drast'a </strong>Fortege, malmilde, rapide, radikale efikanta: <i>drasta medikamento;
                  drasta ŝanĝo; drasta kresko; drasta esprimo; drasta kontrasto</i> (= kreanta
               fortan impreson).
            </p>
            <p class="dict-entry" data-xsl="oa9_oa10" id="OA9_1_n149"><strong id="OA9_1_n148">driv'i </strong>
               
               
               
            </p>
            <ol class="dict-entry">
               <li>Flosi laŭ la puŝo de akvofluo aŭ vento (senstire, en alia direkto ol intencite, sen klara direkto): <i>la ŝipo drivis pro motordifekto</i>.
               </li>
               <li>Deflankiĝi de la intencita direkto pro puŝo de vento aŭ akvofluo: <i>la kuglo drivis pro la forta vento, kaj tial ĝi ne trafis la celon</i>.
               </li>
            </ol>
            <p class="dict-subentry"><strong id="OA9_1_n152">driv'o </strong>
               
               <ol class="dict-subentry">
                  <li>Ago drivi.</li>
                  <li>Malrapida ŝanĝiĝado aŭ moviĝado en ia sistemo (sen klara celo aŭ direkto): <i>kontinenta drivo; lingva drivo</i>.
                  </li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n157"><strong id="OA9_1_n156">ekologi'o </strong>
               
               
            </p>
            <ol class="dict-entry">
               <li>Reciprokaj influoj inter vivantaj organismoj kaj ties natura medio.</li>
               <li>Scienco pri ekologio 1.</li>
            </ol>
            <p class="dict-entry" data-xsl="oa9_oa10" id="OA9_1_n161"><strong id="OA9_1_n160">etiked'o </strong>Peco de papero aŭ alia materialo kun aŭ por surskribo, alfiksita
               aŭ alfiksebla sur aŭ al io, por montri enhavon, specon, adreson ktp.
            </p>
            <p class="dict-entry" data-xsl="oa9_oa10" id="OA9_1_n163"><strong id="OA9_1_n162">etn'o </strong>Gento. Historie estiĝinta homgrupo, kies vivmanieron karakterizas
               komunaj trajtoj kulturaj, civilizaciaj aŭ religiaj, kaj kiu konscias pri tiu
               komuneco. (Komunaj lingvo, lando aŭ socipolitika strukturo estas ofta,
               sed ne nepra trajto de etno. Kontraste al gento, etno ne insistas pri deveno de komunaj prauloj, fikciaj aŭ realaj.)
            </p>
            <p class="dict-entry" data-xsl="oa9_oa10" id="OA9_1_n165"><strong id="OA9_1_n164">etnologi'o </strong>Scienco pri la homaj etnoj kaj iliaj diferencoj (uzanta faktojn
               kolektitajn per etnografio); socia kaj kultura antropologio.
            </p>
            <p class="dict-entry" data-xsl="oa9_oa10" id="OA9_1_n167"><strong id="OA9_1_n166">etos'o </strong>Reganta humoro aŭ spirita atmosfero kreata de ĉeestantaj homoj,
               ĉirkaŭaĵo, cirkonstancoj aŭ artaĵo: <i>la etoso en la oficejo estas streĉa; la spektaklo/muziko kreis agrablan etoson</i>.
            </p>
            <p class="dict-entry" data-xsl="oa9_oa10" id="OA9_1_n169"><strong id="OA9_1_n168">eŭfemism'o </strong>Evitvorto, evitesprimo. Vorto aŭ esprimo uzata por mildeco
               anstataŭ diraĵo, kiu povas esti rigardata kiel tro kruda, tro malagrabla, tro sankta aŭ simile<i>“kuŝi” estas eŭfemismo por “seksumi”; “etna purigado” estas eŭfemismo por “popolmurdo”; la vorto “necesejo” estas eŭfemismo</i>.
            </p>
            <p class="dict-entry" data-xsl="oa9_oa10" id="OA9_1_n171"><strong id="OA9_1_n170">eŭkalipt'o </strong>Ĉiamverda rapidkreska arbo indiĝena en Aŭstralio, kun tre alta
               trunko kaj kun folioj enhavantaj oleon fortodoran kaj seninfektigan,
               kreskigata por medikamenta kaj papera industrioj. (<i>Eucalyptus.</i>)
            </p>
            <p class="dict-entry" data-xsl="oa9_oa10" id="OA9_1_n173"><strong id="OA9_1_n172">eŭr'o </strong>Monunuo de Eŭropa Unio: centono de eŭro estas cendo; ĝi kostas
               dek eŭrojn kaj kvindek cendojn.
            </p>
            <p class="dict-entry" data-xsl="oa9_oa10" id="OA9_1_n175"><strong id="OA9_1_n174">farĉ'o </strong>Hakita (kaj spicita) viando, legomaĵo aŭ fruktaĵo, kiun oni enmetas
               en la internon de kuirota manĝaĵo.
               
               
            </p>
            <p class="dict-subentry"><strong id="OA9_1_n176">farĉ'i </strong>Plenigi la internon de manĝaĵo per farĉo: <i>farĉi anseron per prunoj kaj pomoj; farĉi tomatojn; bovo farĉita per anasoj kaj kokinoj; farĉitaj terpomoj</i>.
            </p>
            <p class="dict-entry" data-xsl="oa9_oa10" id="OA9_1_n179"><strong id="OA9_1_n178">fek'i </strong>Eligi ekskrementon el la anuso: li fekas en la necesejo; la hundo fekis.
               
               
            </p>
            <p class="dict-subentry"><strong id="OA9_1_n180">fek'o </strong>Ago feki kaj ties rezulto (fekaĵo).
            </p>
            <p class="dict-subentry"><strong id="OA9_1_n182">fek'aĵ'o </strong>Ekskremento eligita el la anuso.
            </p>
            <p class="dict-entry" data-xsl="oa9_oa10" id="OA9_1_n185"><strong id="OA9_1_n184">festival'o </strong>
               
               
            </p>
            <ol class="dict-entry">
               <li>Renkontiĝo dediĉita al arto (muziko, kino ktp.), ofte perioda kaj
                  internacia: <i>la Berlina Film-Festivalo; la Kultura Esperanto-Festivalo</i>.
               </li>
               <li>Amasa renkontiĝo kun parte festa karaktero: <i>la Monda Festivalo de
                     Junularo kaj Studentaro</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n189"><strong id="OA9_1_n188">folklor'o </strong>Popola tradiciaro arta kaj spirita (legendoj, kantoj, vestoj k.s.).
            </p>
            <p class="dict-entry" data-xsl="oa9_oa10" id="OA9_1_n191"><strong id="OA9_1_n190">fot'o </strong>Fotografaĵo. 
               
            </p>
            <p class="dict-subentry"><strong id="OA9_1_n192">fot'i </strong>Fotografi: foti iun; foti ion.
            </p>
            <p class="dict-entry" data-xsl="oa9_oa10" id="OA9_1_n195"><strong id="OA9_1_n194">fram'o </strong>Ĉefparto (trabaro) de objekto, portanta la aliajn partojn de la
               objekto: <i>framo de maŝino; framo de piano; framo de biciklo</i>.
            </p>
            <p class="dict-entry" data-xsl="oa9_oa10" id="OA9_1_n197"><strong id="OA9_1_n196">frustr'i </strong>Senigi je kontentigo de bezono aŭ deziro (tiel kaŭzante malagrablajn sentojn): <i>la malhelpoj frustris ŝin; li sentas sin frustrita</i>.
            </p>
            <p class="dict-entry" data-xsl="oa9_oa10" id="OA9_1_n199"><strong id="OA9_1_n198">furz'i </strong>Lasi eliri intestajn gasojn el la anuso, kutime kun malagrabla odoro,
               ofte kun bruo: <i>la ebriulo senhonte furzis</i>.
            </p>
            <p class="dict-entry" data-xsl="oa9_oa10" id="OA9_1_n201"><strong id="OA9_1_n200">galaksi'o </strong>Stelamaso (konsistanta tipe el inter milionoj kaj centoj da miliardoj da steloj) plej ofte aspektanta kiel spirala aŭ elipsa
               nebula astro:
               nian galaksion oni nomas “la Lakta Vojo” aŭ simple “la Galaksio”.
            </p>
            <p class="dict-entry" data-xsl="oa9_oa10" id="OA9_1_n203"><strong id="OA9_1_n202">gen'o </strong>Kromosomero, kiu regas biologian heredadon.
            </p>
            <p class="dict-entry" data-xsl="oa9_oa10" id="OA9_1_n205"><strong id="OA9_1_n204">genr'o </strong>
               
               
            </p>
            <ol class="dict-entry">
               <li>Gramatika kategorio (precipe ĉe substantivoj kaj pronomoj, sed
                  ankaŭ ĉe aliaj vortspecoj), kiu almenaŭ historie iel rilatas al la sekso de
                  estaĵoj aŭ al distingo inter uloj kaj aĵoj: <i>vira genro; ina genro; neŭtra
                     genro</i>.
               </li>
               <li>Subgrupo de zoologia aŭ botanika familio.</li>
            </ol>
            <p class="dict-entry" data-xsl="oa9_oa10" id="OA9_1_n209"><strong id="OA9_1_n208">giĉet'o </strong>
               
               
            </p>
            <ol class="dict-entry">
               <li>Fenestreto en pordo aŭ vando destinita por interparoli aŭ transdoni ion.</li>
               <li>Apartigita spaco, en kiu oni priservas klientojn (en poŝtoficejo,
                  biletvendejo k.s.), ordinare kun ia barilo (fenestreto, vendotablo k.s.) inter
                  la giĉetisto kaj la kliento.
               </li>
            </ol>
            <p class="dict-entry" data-xsl="oa9_oa10" id="OA9_1_n213"><strong id="OA9_1_n212">glis'i </strong>(pri aviadilo) Flugi (malsupren) sen uzo de motora forto: <i>la aviadilo
                  malrapi de glisis al la tero</i>.
            </p>
            <p class="dict-entry" data-xsl="oa9_oa10" id="OA9_1_n215"><strong id="OA9_1_n214">glis'il'o </strong>Senmotora aviadilo, kies flugado dependas de aerfortoj kaj aerfluoj.
            </p>
            <p class="dict-entry" data-xsl="oa9_oa10" id="OA9_1_n217"><strong id="OA9_1_n216">grafik'o </strong>Arto aŭ tekniko prezenti ion per desegnaj linioj: <i>ŝi studis grafikon
                  en la artlernejo komputila grafiko estas nun populara</i>.
               
               
            </p>
            <p class="dict-subentry"><strong id="OA9_1_n218">grafik'aĵ'o </strong>
               
               <ol class="dict-subentry">
                  <li>Bildo grafika: <i>grafikaĵoj ilustris la poemaron</i>.
                  </li>
                  <li>Desegnaĵo prezentanta fenomenojn aŭ abstraktajn rilatojn per kurboj, surfacoj k.s., ofte kun nombraj indikoj: <i>la grafikaĵo prezentis la dividon de la membraro laŭ profesioj</i>.
                  </li>
               </ol>
               
            </p>
            <p class="dict-subentry"><strong id="OA9_1_n222">grafik'ist'o </strong>Grafika artisto; profesiulo pri grafiko.
            </p>
            <p class="dict-entry" data-xsl="oa9_oa10" id="OA9_1_n225"><strong id="OA9_1_n224">gujav'o </strong>Frukto de gujavujo, tre aroma, ronda aŭ longforma, ruĝe aŭ flave verda, pomo-granda, uzata por konfitaĵo ktp. 
               
               
            </p>
            <p class="dict-subentry"><strong id="OA9_1_n226">gujav'uj'o, gujav'arb'o </strong>
               Arbo el tropika Ameriko, kreskigata pro sia frukto gujavo. (<i>Psidium guajava.</i>)
            </p>
            <p class="dict-entry" data-xsl="oa9_oa10" id="OA9_1_n229"><strong id="OA9_1_n228">hormon'o </strong>
               
               
            </p>
            <ol class="dict-entry">
               <li>Substanco produktata de organo (ofte de glando), portata de la
                  sango al aliaj organoj aŭ ĉeloj por influi ties funkciadon.
               </li>
               <li>Substanco en
                  vegetaĵo, funkcianta analoge al hormono 1 (plej ofte influanta la kreskadon de la vegetaĵo).
               </li>
            </ol>
            <p class="dict-entry" data-xsl="oa9_oa10" id="OA9_1_n233"><strong id="OA9_1_n232">ideologi'o </strong>Idearo. Sistemigita aro da ideoj kaj idealoj de grupo politika, religia, socia k.s., tra kiuj la grupanoj rigardas la realon.
            </p>
            <p class="dict-entry" data-xsl="oa9_oa10" id="OA9_1_n235"><strong id="OA9_1_n234">iks'o </strong>La litero X, x.
            </p>
            <p class="dict-entry" data-xsl="oa9_oa10" id="OA9_1_n237"><strong id="OA9_1_n236">inflaci'o </strong>Ĝenerala plialtiĝo de prezoj kaj malpliiĝo de la aĉetpovo de mono.
            </p>
            <p class="dict-entry" data-xsl="oa9_oa10" id="OA9_1_n239"><strong id="OA9_1_n238">insulin'o </strong>Hormono produktata en la pankreataj insuletoj, influanta la uzon
               de glukozo en la korpo, kaj uzata kiel rimedo kontraŭ diabeto.
            </p>
            <p class="dict-entry" data-xsl="oa9_oa10" id="OA9_1_n241"><strong id="OA9_1_n240">ipsilon'o </strong>La litero Y, y.
            </p>
            <p class="dict-entry" data-xsl="oa9_oa10" id="OA9_1_n243"><strong id="OA9_1_n242">Israel'o </strong>Ŝtato en okcidenta Azio, ĉe Mediteraneo, sude de Libano, fondita
               en 1948. Internacia landokodaĵo: IL. 
               
            </p>(<a id="fn_3" href="oa_9.html#3">↓3</a>)
            <p class="dict-entry" data-xsl="oa9_oa10" id="OA9_1_n251"><strong id="OA9_1_n250">japan'o </strong>
               
               
               
            </p>
            <ol class="dict-entry">
               <li>Ano de la ĉefgento de Japanujo.</li>
               <li>(vastasence) Japanujano.</li>
            </ol>
            <p class="dict-subentry"><strong id="OA9_1_n254">Japan'uj'o </strong>Lando en orienta Azio, insuloĉeno inter Pacifiko kaj la Japana Maro. Internacia landokodaĵo: JP.
            </p>
            <p class="dict-entry" data-xsl="oa9_oa10" id="OA9_1_n257"><strong id="OA9_1_n256">ĵaz'o </strong>Muzikspeco kreita en la 1920aj jaroj en suda Usono, karakterizata
               ĉefe de improvizado kaj de sinkopa ritmo.
            </p>
            <p class="dict-entry" data-xsl="oa9_oa10" id="OA9_1_n259"><strong id="OA9_1_n258">ĵoke'o </strong>Rajdisto en ĉevalaj vetkuroj.
            </p>
            <p class="dict-entry" data-xsl="oa9_oa10" id="OA9_1_n261"><strong id="OA9_1_n260">ĵud'o </strong>Luktosporto dupersona, origine el Japanujo, en kiu oni provas faligi la
               kontraŭulon per specialaj ĵetoj, kruroblokadoj k.s.
            </p>
            <p class="dict-entry" data-xsl="oa9_oa10" id="OA9_1_n263"><strong id="OA9_1_n262">kalci'o </strong>Ĥemia elemento, grizblanka metalo, kiu interalie estas parto de
               ostoj kaj dentoj. Simbolo Ca, atomnumero 20, atommaso 40,08.
            </p>
            <p class="dict-entry" data-xsl="oa9_oa10" id="OA9_1_n265"><strong id="OA9_1_n264">kampanj'o </strong>
               
               
               
            </p>
            <ol class="dict-entry">
               <li>Serio da militaj manovroj kun difinita celo en iu regiono<i>la Ruslanda kampanjo de la Granda Armeo en la jaro 1812a</i>.
               </li>
               <li>Intensa publika agado por akiri subtenon de homoj por afero: <i>la mediprotektantoj faris kampanjon por reutiligo de rubaĵoj; elekta kampanjo</i>.
               </li>
            </ol>
            <p class="dict-subentry"><strong id="OA9_1_n268">kampanj'i </strong>
               Fari kampanjon<i>ili kampanjis por la maldekstra partio; li kampanjas
                  kontraŭ la nova leĝo</i>.
            </p>
            <p class="dict-entry" data-xsl="oa9_oa10" id="OA9_1_n271"><strong id="OA9_1_n270">kancer'o </strong>Grava malsano karakterizata de malnormala kaj danĝera multobliĝo 
               de ĉeloj<i>pulmokancero; mamokancero</i>.
            </p>
            <p class="dict-entry" data-xsl="oa9_oa10" id="OA9_1_n273"><strong id="OA9_1_n272">kanguru'o </strong>Aŭstralia mamulo, kiu havas tre mallongajn antaŭajn krurojn,
               tre longajn kaj fortajn malantaŭajn krurojn, per kiuj ĝi sin movas salte,
               kaj tre muskolan apogan voston, kaj kies ino havas ventran haŭtpoŝon, en
               kiu restas la idoj dum la unua tempo post la naskiĝo. (Macropodinae aŭ pli
               vastasence Macropodidae.)
            </p>
            <p class="dict-entry" data-xsl="oa9_oa10" id="OA9_1_n275"><strong id="OA9_1_n274">kapsik'o </strong>
               
               
               
            </p>
            <ol class="dict-entry">
               <li>Kreskaĵo, kiu produktas kapsikon 2. (<i>Capsicum.</i>)
               </li>
               <li>Verda, ruĝa aŭ flava longforma frukto de kapsiko 1, kun multaj semoj pendantaj
                  interne, uzata kiel legomo kaj kiel spico: <i>akra kapsiko; neakra kapsiko; el
                     kapsiko oni faras paprikon</i>.
               </li>
            </ol>
            <p class="dict-subentry"><strong id="OA9_1_n278">kapsik'et'o </strong>Malgranda ordinare tre akra kapsiko 2.
            </p>
            <p class="dict-entry" data-xsl="oa9_oa10" id="OA9_1_n281"><strong id="OA9_1_n280">karoseri'o </strong>Ekstera (supra) korpo de aŭto aŭ de simila veturilo, kontraste al
               eventuala ĉasio: <i>memportanta karoserio</i> (= karoserio s en ĉasio).
            </p>
            <p class="dict-entry" data-xsl="oa9_oa10" id="OA9_1_n283"><strong id="OA9_1_n282">kased'o </strong>Speciala skatoleto, kiu enhavas kaj protektas sonbendon, filmon
               aŭ ion similan, kaj kiun oni povas, sen ĝin malfermi, meti en aparaton por
               uzi tiun enhavaĵon.
            </p>
            <p class="dict-entry" data-xsl="oa9_oa10" id="OA9_1_n285"><strong id="OA9_1_n284">katapult'o </strong>
               
            </p>
            <ol class="dict-entry">
               <li>Malnova militmaŝino, kiu pafis ŝtonojn k.a. pere de longa
                  streĉita brako aŭ pere de diversaj aliaj meĥanismoj.
               </li>
               <li>Pafileto en la formo
                  de Y, kun kaŭĉuka ŝnuro (rubando), per kiu oni (precipe infanoj) pafas
                  ŝtonetojn k.s. 3 Meĥanika aparato, por antaŭenĵeti aviadilon for de la
                  ferdeko de ŝipo, aŭ glisilon for de la grundo.
               </li>
            </ol>
            <p class="dict-entry" data-xsl="oa9_oa10" id="OA9_1_n289"><strong id="OA9_1_n288">kibuc'o </strong>Speco de kooperativa vilaĝo Israela kun komuna havaĵo.
            </p>
            <p class="dict-entry" data-xsl="oa9_oa10" id="OA9_1_n291"><strong id="OA9_1_n290">kimon'o </strong>Japana tradicia vesto longa kun larĝaj manikoj, portata kun larĝa
               zono el ŝtofo.
            </p>
            <p class="dict-entry" data-xsl="oa9_oa10" id="OA9_1_n293"><strong id="OA9_1_n292">kiosk'o </strong>
               
               
            </p>
            <ol class="dict-entry">
               <li>Budeto por vendo de varoj (gazetoj, floroj, trinkaĵoj ktp.).</li>
               <li>Ĝardena (Orient-stila) paviloneto nefermita ĉe unu aŭ pluraj flankoj.</li>
            </ol>
            <p class="dict-entry" data-xsl="oa9_oa10" id="OA9_1_n297"><strong id="OA9_1_n296">klitor'o </strong>Malgranda sentema organo ĉe la antaŭo de la vulvo, grava en
               seksa plezuro ĉe virinoj.
            </p>
            <p class="dict-entry" data-xsl="oa9_oa10" id="OA9_1_n299"><strong id="OA9_1_n298">klon'o </strong>Organismo aŭ ĉelo, kiu estas gena kopio de alia organismo aŭ ĉelo.
               
               
            </p>
            <p class="dict-subentry"><strong id="OA9_1_n300">klon'i </strong>Estigi klonon (el organismo/ĉelo); estigi kiel klonon: <i>kloni beston</i>;
               kloni ĉelon.
            </p>
            <p class="dict-entry" data-xsl="oa9_oa10" id="OA9_1_n303"><strong id="OA9_1_n302">kod'o </strong>
               
               
               
               
            </p>
            <ol class="dict-entry">
               <li>Sistemo de signoj aŭ signaloj por prezenti mesaĝojn aŭ ordonojn: <i>internacia marista signalkodo; Morsa kodo; sepbita kodo; gena kodo; ĉifro estas sekreta kodo</i>.
               </li>
               <li>Kodaĵo: <i>poŝta kodo; UEA-kodo; fonta kodo de programo</i> (= fonta teksto de programo).
               </li>
            </ol>
            <p class="dict-subentry"><strong id="OA9_1_n306">kod'i </strong>Esprimi ion en kodo 1: <i>kodi mesaĝon</i>.
            </p>
            <p class="dict-subentry"><strong id="OA9_1_n308">mal'kod'i </strong>Ekstrakti informon el koditaĵo: <i>malkodi sendaĵon</i>.
            </p>
            <p class="dict-subentry"><strong id="OA9_1_n310">kod'aĵ'o </strong>Grupo da signoj, prezentanta koditan informon.
            </p>(<a id="fn_4" href="oa_9.html#4">↓4</a>)
            <p class="dict-entry" data-xsl="oa9_oa10" id="OA9_1_n318"><strong id="OA9_1_n317">kodeks'o </strong>Libro, precipe antikva manuskripto, el falditaj kaj binditaj folioj
               (kontraste al libro rulforma). 
               
            </p>(<a id="fn_5" href="oa_9.html#5">↓5</a>)
            <p class="dict-entry" data-xsl="oa9_oa10" id="OA9_1_n325"><strong id="OA9_1_n324">koher'a </strong>
               
               
               
            </p>
            <ol class="dict-entry">
               <li>(pri tuto) Tia, ke ĉiuj ĝiaj partoj estas konsekvence, logike, harmonie k.s. interligitaj aŭ interrilatantaj.</li>
               <li>(pri parto de tuto) Tia, ke ĝi konsekvence, logike, harmonie k.s. interligiĝas aŭ interrilatas kun la aliaj partoj de la tuto.</li>
            </ol>
            <p class="dict-subentry"><strong id="OA9_1_n328">koher'i </strong>
               
               <ol class="dict-subentry">
                  <li>Esti kohera: ŝiaj ideoj koheras; tiu parto ne koheras kun la resto.</li>
                  <li>(pri atomoj, molekuloj, eroj k.s.) Kunteniĝi pro reciproka altiro: la grajnetoj de argilo koheras.</li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n333"><strong id="OA9_1_n332">koment'i </strong>Komentarii. Prezenti rimarkon, opiniesprimon aŭ klarigon (pri
               okazaĵo, eldiraĵo k.s.): <i>li komentis, ke tio estas rimarkinda; ŝi tute pravas,
                  komentis apudstaranto; la funkciulo rifuzis komenti pri la propono;
                  komenti novaĵon; komenti decidon; komenti pri ideo; komenti pri libro;
                  komentita Korano</i> (= prinotita Korano). 
               
               
            </p>
            <p class="dict-subentry"><strong id="OA9_1_n334">koment'o </strong>
               
               <ol class="dict-subentry">
                  <li>Ago komenti.</li>
                  <li>Rimarko, noto, vortoj de komentinto.</li>
               </ol>
               
            </p>
            <p class="dict-subentry"><strong id="OA9_1_n338">koment'ar'o </strong>Komentario.
               Kolekto aŭ serio da komentoj 2, precipe tiaj, kiuj celas komprenigi la malfacilaĵojn de teksto aŭ verko: <i>eldono de Korano kun komentaro</i>.
            </p>
            <p class="dict-entry" data-xsl="oa9_oa10" id="OA9_1_n341"><strong id="OA9_1_n340">kompakt'a </strong>Tia, ke ĝiaj konsistigaj eroj estas tiel malvaste aranĝitaj, ke ĝi
               plene okupas sian volumenon, sen kavoj, poroj aŭ truoj, kio malhelpas
               penetron de ekstera objekto en ĝin: <i>kompakta amaso; kompakta grundo;
                  kompakta pulvoro</i>.
            </p>
            <p class="dict-entry" data-xsl="oa9_oa10" id="OA9_1_n343"><strong id="OA9_1_n342">komput'i </strong>Plenumi algoritmon aŭ programon, precipe per aŭtomata rimedo (komputilo). 
               (La gramatika objekto, se ĝi ĉeestas, indikas celatan rezulton: <i>komputi la paskodatojn</i>.) 
               
               
            </p>
            <p class="dict-subentry"><strong id="OA9_1_n344">komput'il'o </strong>Maŝino por aŭtomata komputado.
            </p>
            <p class="dict-subentry"><strong id="OA9_1_n346">komput'o'scienc'o </strong>Scienco pri komputado, precipe pri la aŭtomata komputado per komputiloj.
            </p>
            <p class="dict-entry" data-xsl="oa9_oa10" id="OA9_1_n349"><strong id="OA9_1_n348">kondom'o </strong>Elasta kaj tre maldika (kaŭĉuka) ingo tenata sur peniso dum
               seksumado por malebligi gravediĝon kaj infektiĝon.
            </p>
            <p class="dict-entry" data-xsl="oa9_oa10" id="OA9_1_n351"><strong id="OA9_1_n350">konekt'i </strong>Kunigi, interligi objektojn tiel, ke ili funkciu kiel partoj de unu
               tuto (de cirkvito, de komputila aŭ telefona reto ktp.): <i>ŝi konektis la
                  komputilon kun la poŝtelefono per kablo; tiu aparato funkcias konektite
                  (al la Interreto, al komputilo), dum ĉi tiu, senkonekte</i> (= aŭtonome); <i>ĉi tiu
                  kablo konektas partojn de la cirkvito; la paciento estas konektita al
                  artefarita reno</i>.
               
               
            </p>
            <p class="dict-subentry"><strong id="OA9_1_n352">konekt'o </strong> 
               
               <ol class="dict-subentry">
                  <li>Ago konekti, konektado.</li>
                  <li>Stato esti konektita, konektiteco: <i>mi havas (ret)konekton; konekto mankas; la konekto perdiĝis</i>.
                  </li>
               </ol>
               
            </p>
            <p class="dict-subentry"><strong id="OA9_1_n356">mal'konekt'i </strong>Ĉesigi, rompi konekton:<i> malkonekti aparaton</i>.
            </p>
            <p class="dict-entry" data-xsl="oa9_oa10" id="OA9_1_n359"><strong id="OA9_1_n358">kooperativ'o </strong>Societo posedata kaj regata de siaj membroj, kaj celanta
               helpi al la (ekonomiaj) bezonoj de la membroj per komuna entrepreno.
            </p>
            <p class="dict-entry" data-xsl="oa9_oa10" id="OA9_1_n361"><strong id="OA9_1_n360">kramf'o </strong>Forta kaj dolora neintenca kuntiriĝo de muskolo, momenta aŭ
               daŭra.
            </p>
            <p class="dict-entry" data-xsl="oa9_oa10" id="OA9_1_n363"><strong id="OA9_1_n362">kromosom'o </strong>Fadeno el biologia hereda materialo, precipe genoj, troviĝanta en la ĉeloj de organismoj (ordinare en la ĉelkerno): <i>homoj havas 23
                  parojn da kromosomoj</i>.
            </p>
            <p class="dict-entry" data-xsl="oa9_oa10" id="OA9_1_n365"><strong id="OA9_1_n364">ku'o </strong>La litero Q, q.
            </p>
            <p class="dict-entry" data-xsl="oa9_oa10" id="OA9_1_n367"><strong id="OA9_1_n366">kurz'o </strong>
               
               
            </p>
            <ol class="dict-entry">
               <li>En borso (aŭ borsosimila negocado) konstatita referenca prezo de
                  valorpaperoj, valutoj aŭ varoj: <i>kurzo de akcioj; kurzo 
                     de nafto; kurzo en la nigra merkato</i>.
               </li>
               <li>Relativa valoro de du valutoj: <i>la hodiaŭa kurzo de eŭro
                     estas 1,33 dolaroj</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n371"><strong id="OA9_1_n370">kvaker'o </strong>Ano de la Societo de Amikoj, dogme liberala eklezio estiĝinta en
               Britujo en la 17a jarcento, en kies diservaj kunvenoj silenta meditado
               havas gravan rolon, kaj kiu estas konata ankaŭ pro sia socia helpo-agado
               kaj pacismo.
            </p>
            <p class="dict-entry" data-xsl="oa9_oa10" id="OA9_1_n373"><strong id="OA9_1_n372">kvorum'o </strong>Difinita minimuma nombro de partoprenantoj en kunveno,
               necesa por validigi ĝiajn decidojn.
            </p>
            <p class="dict-entry" data-xsl="oa9_oa10" id="OA9_1_n375"><strong id="OA9_1_n374">lanĉ'i </strong>
               
               
            </p>
            <ol class="dict-entry">
               <li>Enuzigi (ŝipon, veturilon k.s.) je la unua fojo: <i>lanĉi ŝipon</i> (= enakvigi ĝin unuafoje post la konstruado); <i>lanĉi sateliton</i>.
               </li>
               <li>Prezenti (varon,
                  verkon, ideon k.s.) je la unua fojo al publika uzado: <i>lanĉi gazeton; lanĉi
                     romanon; lanĉi kampanjon; lanĉi novan vorton</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n379"><strong id="OA9_1_n378">laser'o </strong>Aparato por produkti radion, konsistantan el elektromagnetaj ondoj
               (ekz. lumo) kun tre mallarĝa spektro kaj sama fazo: <i>la radio de lasero
                  povas esti tre mallarĝa kaj tre intensa</i>.
            </p>
            <p class="dict-entry" data-xsl="oa9_oa10" id="OA9_1_n381"><strong id="OA9_1_n380">leŭkemi'o </strong>Speco de sangokancero, karakterizata de tro rapida produktado
               de blankaj sangoĉeloj, kiuj ofte estas nematuraj aŭ misformitaj.
            </p>
            <p class="dict-entry" data-xsl="oa9_oa10" id="OA9_1_n383"><strong id="OA9_1_n382">limf'o </strong>Senkolora aŭ flaveta likvo, kiu cirkulas en la korpo, portas nutraĵojn,
               oksigenon kaj blankajn sangoĉelojn al la ĉeloj, kaj forportas forigendajn
               materialojn.
            </p>
            <p class="dict-entry" data-xsl="oa9_oa10" id="OA9_1_n385"><strong id="OA9_1_n384">magnetofon'o </strong>Sonbendaparato. Aparato por magnete registri sonojn sur
               bendon, kaj reaŭdigi ilin.
            </p>
            <p class="dict-entry" data-xsl="oa9_oa10" id="OA9_1_n387"><strong id="OA9_1_n386">majonez'o </strong>Densa malvarma saŭco el ovoflavo emulsie miksita kun oleo kaj
               ofte kun diversaj spicoj.
            </p>
            <p class="dict-entry" data-xsl="oa9_oa10" id="OA9_1_n389"><strong id="OA9_1_n388">majuskl'o </strong>Ĉeflitero, grandlitero. Tia litervarianto (en kelkaj alfabetaj
               skribosistemoj), kiu estas uzata precipe kiel komenclitero de frazoj kaj de
               propraj nomoj, ekz. A, B, C, Ĉ. (La malo estas minusklo.) 
               
               
            </p>
            <p class="dict-subentry"><strong id="OA9_1_n390">majuskl'et'o </strong>
               Litero (en alfabeto posedanta majusklojn kaj minusklojn) majuskloforma
               sed malpli alta ol normala majusklo de la sama serio (proksimume
               samalta kiel la plej malaltaj minuskloj).
            </p>
            <p class="dict-subentry"><strong id="OA9_1_n392">majuskl'a </strong>
               
               <ol class="dict-subentry">
                  <li>Skribita per majusklo(j); rilata al majusklo(j).</li>
                  <li>(en paleografio kaj tipografio, pri signaro)
                     Tia, ke ĉiu signo (escepte de eventualaj kromsignoj) estas skribebla inter
                     du paralelaj horizontaloj: <i>majuskla signaro; majusklaj ciferoj; kodekso en
                        la majuskla skribo de la kvina jarcento</i>.
                  </li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n397"><strong id="OA9_1_n396">mandarin'o </strong>Frukto de mandarinujo, speco de oranĝeto, tre suka kaj dolĉa,
               kun bonodora, maldika, facile forigebla ŝelo.
               
               
            </p>
            <p class="dict-subentry"><strong id="OA9_1_n398">mandarin'uj'o, mandarin'arb'o </strong>Arbeto, kies frukto estas mandarino. (<i>Citrus reticulata.</i>)
            </p>
            <p class="dict-entry" data-xsl="oa9_oa10" id="OA9_1_n401"><strong id="OA9_1_n400">mang'o </strong>Frukto de mangujo, maturstadie flava aŭ oranĝa, kun tre suka,
               dolĉa, aroma, flava karno kaj kun granda plata kerno.
               
               
            </p>
            <p class="dict-subentry"><strong id="OA9_1_n402">mang'uj'o, mang'arb'o </strong> Tropika fruktarbo indiĝena en suda Azio, kies frukto estas mango. (Mangifera indica.)
            </p>
            <p class="dict-entry" data-xsl="oa9_oa10" id="OA9_1_n405"><strong id="OA9_1_n404">maniok'o </strong>Tropika arbusto aŭ arbeto origine el Sud-Ameriko, kun tuberaj
               ameloriĉaj radikoj, kiuj estas manĝeblaj post prilaboro: <i>dolĉa manioko;
                  maldolĉa manioko; tapioko estas farita el manioko</i>. (<i>Manihot esculenta.</i>)
            </p>
            <p class="dict-entry" data-xsl="oa9_oa10" id="OA9_1_n407"><strong id="OA9_1_n406">mate'o </strong>
               
               
            </p>
            <ol class="dict-entry">
               <li>Arbo maksimume dek metrojn alta, kies ledecaj folioj, sekigitaj aŭ
                  rostitaj, estas uzataj por infuzaĵoj. (<i>Ilex paraguayensis.</i>)
               </li>
               <li>Sekigitaj aŭ
                  rostitaj folioj de mateo 1.
               </li>
               <li>Infuzaĵo el mateo 2. 
                  (<a id="fn_6" href="oa_9.html#6">↓6</a>)
               </li>
            </ol>
            <p class="dict-entry" data-xsl="oa9_oa10" id="OA9_1_n415"><strong id="OA9_1_n414">matric'o </strong>
               
               
            </p>
            <ol class="dict-entry">
               <li>Gravurita peco aŭ muldilo, tenanta negativan reliefan formon,
                  uzata por krei (per stampado aŭ fandado) gramofonajn diskojn, prestipojn, medalojn, monerojn, aŭtoplatojn aŭ aliajn objektojn
                  kun reliefa
                  surfaco.
               </li>
               <li>Tabelo el samspecaj matematikaj objektoj (ekz. nombroj):
                  matrico el 200 horizontaloj kaj 300 vertikaloj; kvadrata matrico;
                  adicio/multipliko de matricoj.
               </li>
            </ol>
            <p class="dict-entry" data-xsl="oa9_oa10" id="OA9_1_n419"><strong id="OA9_1_n418">melongen'o </strong>
               
               
            </p>
            <ol class="dict-entry">
               <li>Neligneca kreskaĵo kun dentaj folioj, violetaj floroj kaj
                  grandaj malhele violaj longformaj fruktoj (ekzistas specoj aliformaj kaj alikoloraj). (<i>Solanum melongena.</i>)
               </li>
               <li>Frukto de melongeno 1.</li>
            </ol>
            <p class="dict-entry" data-xsl="oa9_oa10" id="OA9_1_n423"><strong id="OA9_1_n422">menstru'i </strong>Ellasi sangon el la utero dum kelkaj tagoj proksimume unu fojon
               en ĉiu monato: ŝi regule menstruas. 
               
               
            </p>
            <p class="dict-subentry"><strong id="OA9_1_n424">menstru'o </strong>Menstrua sangelfluo,
               monataĵo: <i>kiam estis via lasta menstruo?; ŝiaj menstruoj estas neregulaj;
                  menstruoj okazas de la seksmaturiĝo ĝis la definitiva menstruĉeso</i>.
            </p>
            <p class="dict-entry" data-xsl="oa9_oa10" id="OA9_1_n427"><strong id="OA9_1_n426">mesaĝ'o </strong>
               
               
               
            </p>
            <ol class="dict-entry">
               <li>Parola aŭ skriba informo sendata al iu: <i>nuntempe homoj sendas
                     mesaĝojn tra la Interreto</i>. 
               </li>
               <li>(figure) Esenca ideo, kiun celas transdoni
                  teksto, rakonto, filmo, agado k.s.: <i>kio estas la mesaĝo de la Biblio por la
                     nuntempa homo?; tiu filmo enhavas politikan mesaĝon; la malbona traduko fuŝis la mesaĝon de la aŭtoro</i>.
               </li>
            </ol>
            <p class="dict-subentry"><strong id="OA9_1_n430">mesaĝ'i </strong>Sendi per mesaĝo: <i>li
                  mesaĝis la novaĵon al mi; ili ofte mesaĝas inter si; per poŝtelefono oni
                  povas mesaĝi tre rapide</i>.
            </p>
            <p class="dict-entry" data-xsl="oa9_oa10" id="OA9_1_n433"><strong id="OA9_1_n432">minuskl'o </strong>Malĉeflitero, etlitero. Tia litervarianto (en kelkaj alfabetaj
               skribosistemoj), kiu estas uzata en ĉiuj ordinaraj okazoj (en kiuj oni ne
               uzas majusklon), ekz. a, b, c, ĉ. (La malo estas majusklo.) 
               
               
            </p>
            <p class="dict-subentry"><strong id="OA9_1_n434">minuskl'a </strong>
               
               <ol class="dict-subentry">
                  <li>Skribita per minusklo(j); rilata al minusklo(j).</li>
                  <li>(en paleografio kaj tipografio, pri signaro) Tia, ke ne ĉiu signobildo estas skribebla inter du
                     paralelaj horizontaloj: <i>minuskla signaro; minusklaj ciferoj; minuskla
                        skribo Karolida</i>.
                  </li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n439"><strong id="OA9_1_n438">miraĝ'o </strong>
               
               
            </p>
            <ol class="dict-entry">
               <li>Optika fenomeno kaŭzanta tian iluzion, ke malproksimaj objektoj
                  ŝajnas proksimaj pro devojigo de lumo trairanta varman aertavolon: <i>la
                     ŝajna lago en la dezerto estis miraĝo</i>.
               </li>
               <li>(figure) Alloga iluzio.</li>
            </ol>
            <p class="dict-entry" data-xsl="oa9_oa10" id="OA9_1_n443"><strong id="OA9_1_n442">modem'o </strong>Aparato, kiu transformas ciferecan signalon (ekz. de komputilo)
               en analogan aŭ inverse, por transsendo per telefona reto, radio, elektra
               reto aŭ simile: <i>konekti komputilon al la Interreto per modemo</i>.
            </p>
            <p class="dict-entry" data-xsl="oa9_oa10" id="OA9_1_n445"><strong id="OA9_1_n444">muld'i </strong>
               
               
            </p>
            <ol class="dict-entry">
               <li>Fari objekton enpremante aŭ fluigante molan substancon en ujon,
                  kiu havas la deziratan formon: <i>muldi medalon; muldi plastajn telerojn;
                     (figure) muldi pensmanieron</i>.
               </li>
               <li>Reprodukti la formon de io per mola substanco, kiun oni poste malmoligas kiel ujon (por ebligi muldi 1): <i>muldi per
                     gipso vizaĝon; muldi reliefon</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n449"><strong id="OA9_1_n448">nan'o </strong>
               
               
               
            </p>
            <ol class="dict-entry">
               <li>Homo, kiu estas multe malpli alta ol normale (por la aĝo).</li>
               <li>Besto
                  aŭ vegetaĵo, kiu estas multe malpli granda ol normale.
               </li>
            </ol>
            <p class="dict-subentry"><strong id="OA9_1_n452">nan'a </strong> 
               
               <ol class="dict-subentry">
                  <li>Rilata al nano.</li>
                  <li>Tre malalta/malgranda.</li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n457"><strong id="OA9_1_n456">omaĝ'o </strong>Esprimo aŭ manifestaĵo de honora respekto al iu: <i>la ekspozicio
                  estas omaĝo al la ĵus mortinta artisto</i>. 
               
               
            </p>
            <p class="dict-subentry"><strong id="OA9_1_n458">omaĝ'i </strong>Esprimi honoran respekton: <i>omaĝi al Zamenhof</i>.
            </p>
            <p class="dict-entry" data-xsl="oa9_oa10" id="OA9_1_n461"><strong id="OA9_1_n460">organik'a </strong>Rilata al la karbonkombinaĵoj: <i>organika ĥemio</i>. 
               
               
            </p>
            <p class="dict-subentry"><strong id="OA9_1_n462">ne'organik'a </strong>
               Rilata al ĉiuj substancoj aliaj ol la karbonkombinaĵoj: <i>neorganika ĥemio</i>.
            </p>
            <p class="dict-entry" data-xsl="oa9_oa10" id="OA9_1_n465"><strong id="OA9_1_n464">orgasm'o </strong>Pinto de seksa ekscitiĝo, karakterizata de fortaj sentoj de
               plezuro, de serio da muskolaj spasmoj, kaj ĉe viroj ordinare de spermelĵeto.
            </p>
            <p class="dict-entry" data-xsl="oa9_oa10" id="OA9_1_n467"><strong id="OA9_1_n466">pankreat'o </strong>Granda ventra glando (malantaŭ la stomako), kiu sekrecias
               senkoloran sukon helpantan al digesto, kaj kiu ankaŭ produktas
               hormonojn, interalie insulinon.
            </p>
            <p class="dict-entry" data-xsl="oa9_oa10" id="OA9_1_n469"><strong id="OA9_1_n468">paprik'o </strong>Spico (ruĝa, bruna aŭ flava) preparata el sekigita kaj pulvorigita
               frukto de iuj specoj de kapsiko<i>hungara papriko; dolĉa papriko; akra
                  papriko</i>.
            </p>
            <p class="dict-entry" data-xsl="oa9_oa10" id="OA9_1_n471"><strong id="OA9_1_n470">pavilon'o </strong>Aparte staranta (ofte ornamita) konstruaĵo (aŭ tendo) en korto
               aŭ ĝardeno (ofte por uzo dum nur limigita tempo): <i>ekspozicia pavilono;
                  muzikpavilono; pavilono de tetrinkado</i>.
            </p>
            <p class="dict-entry" data-xsl="oa9_oa10" id="OA9_1_n473"><strong id="OA9_1_n472">penicilin'o </strong>Antibiotiko origine ekstraktata el iuj specoj de penikŝimo, nun
               sintezata.
            </p>
            <p class="dict-entry" data-xsl="oa9_oa10" id="OA9_1_n475"><strong id="OA9_1_n474">penis'o </strong>Ekstera vira organo, per kiu homoj kaj bestoj urinas kaj seksumas.
            </p>
            <p class="dict-entry" data-xsl="oa9_oa10" id="OA9_1_n477"><strong id="OA9_1_n476">periskop'o </strong>Rigardaparato kun speguloj aranĝitaj en tubo tiel, ke la rigardanto 
               povas vidi la ĉirkaŭaĵon restante sub aŭ malantaŭ ŝirmaĵo<i>periskopo
                  de submarŝipo</i>.
            </p>
            <p class="dict-entry" data-xsl="oa9_oa10" id="OA9_1_n479"><strong id="OA9_1_n478">persvad'i </strong>Igi iun iel agi per (insista) argumentado, petegado k.s.: <i>ŝi persvadis min kuniri, kvankam mi ne vere volis</i>.
            </p>
            <p class="dict-entry" data-xsl="oa9_oa10" id="OA9_1_n481"><strong id="OA9_1_n480">petal'o </strong>Iu el la aro de delikataj, koloraj, foliecaj partoj de floro, kiuj kune
               formas la korolon de la floro, kaj ekster kiuj troviĝas la kalikfolioj.
            </p>
            <p class="dict-entry" data-xsl="oa9_oa10" id="OA9_1_n483"><strong id="OA9_1_n482">pic'o </strong>Italdevena manĝaĵo el platigita (ronda) pastopeco kun surmetitaj
               tomatoj, fromaĝo kaj aliaj ingrediencoj, bakata en forno: <i>pico kun
                  anĉovoj; pico kun ŝinko; funga pico; kvarsezona pico</i>. 
               
               
            </p>
            <p class="dict-subentry"><strong id="OA9_1_n484">pic'ej'o </strong>Restoracio
               aŭ simila ejo, kiu ĉefe vendas picojn.
            </p>
            <p class="dict-entry" data-xsl="oa9_oa10" id="OA9_1_n487"><strong id="OA9_1_n486">piĵam'o </strong>Dormovesto el komforte vastaj jako kaj pantalono (ordinare en du
               pecoj, sed iafoje en unu kuna peco).
            </p>
            <p class="dict-entry" data-xsl="oa9_oa10" id="OA9_1_n489"><strong id="OA9_1_n488">piknik'o </strong>Senceremonia manĝo plenaera, en la naturo, dum ekskurso k.s.
               
               
            </p>
            <p class="dict-subentry"><strong id="OA9_1_n490">piknik'i </strong>Fari piknikon: <i>ili piknikis sub arbo</i>.
            </p>
            <p class="dict-entry" data-xsl="oa9_oa10" id="OA9_1_n493"><strong id="OA9_1_n492">pingven'o </strong>Mara birdo nigra-blanka, kiu ne povas flugi, sed uzas la flugilojn
               por tre lerte naĝi, vivanta en la sudaj partoj de la tero, precipe en
               Antarkto. (<i>Spheniscidae.</i>)
            </p>
            <p class="dict-entry" data-xsl="oa9_oa10" id="OA9_1_n495"><strong id="OA9_1_n494">pis'i </strong>(familiare) Urini: <i>la infaneto pisis en pispoton; ĉi tie hundoj pisas</i>.
               
               
            </p>
            <p class="dict-subentry"><strong id="OA9_1_n496">pis'o </strong>Ago pisi kaj ties rezulto (pisaĵo). 
               pis'aĵ'oUrino.
            </p>
            <p class="dict-entry" data-xsl="oa9_oa10" id="OA9_1_n500"><strong id="OA9_1_n499">polen'o </strong>Subtila flava polvo, kiu estas produktata de virseksa organo de
               floro, kaj kiu transportite al aliaj floroj (pere de vento, akvo, insektoj aŭ
               aliaj bestoj) servas por la reproduktado de la kreskaĵo.
            </p>
            <p class="dict-entry" data-xsl="oa9_oa10" id="OA9_1_n502"><strong id="OA9_1_n501">polp'o </strong>Okbraka mara molusko, kapopiedulo kun po unu aŭ du vicoj da suĉiloj sur la brakoj. (<i>Eledona, Octopus</i> k.a.)
            </p>
            <p class="dict-entry" data-xsl="oa9_oa10" id="OA9_1_n504"><strong id="OA9_1_n503">prestiĝ'o </strong>Bona reputacio: <i>la Kongreso levos la prestiĝon de nia afero en la
                  okuloj de la mondo; la kompanio perdis sian prestiĝon pro la trompo</i>.
            </p>
            <p class="dict-entry" data-xsl="oa9_oa10" id="OA9_1_n506"><strong id="OA9_1_n505">prestiĝ'a </strong>Havanta prestiĝon; donanta prestiĝon al la posedanto, ricevinto, faranto k.s.: <i>prestiĝa universitato; prestiĝa verko; prestiĝa aŭto; prestiĝa premio; prestiĝa ago</i>.
            </p>
            <p class="dict-entry" data-xsl="oa9_oa10" id="OA9_1_n508"><strong id="OA9_1_n507">prostat'o </strong>Glando de viro kaj de multaj vir-mamuloj, troviĝanta ĉe la veziko,
               kaj produktanta parton de la sperma likvo.
            </p>
            <p class="dict-entry" data-xsl="oa9_oa10" id="OA9_1_n510"><strong id="OA9_1_n509">protein'o </strong>Substanco, kiu estas (apud sukeroj kaj grasoj) ĉefkonsistaĵo de
               ĉiuj vivaĵoj, kaj grava parto de la manĝaĵoj de homoj kaj bestoj, konsistanta precipe el karbono, oksigeno, 
               azoto, hidrogeno kaj sulfuro: <i>ovoblankaĵo enhavas proteinojn kaj akvon</i>.
            </p>
            <p class="dict-entry" data-xsl="oa9_oa10" id="OA9_1_n512"><strong id="OA9_1_n511">pub'o </strong>La malsupra parto de la ventro, ĉe plenkreskuloj normale kovrita de
               haroj, kovranta la antaŭan parton de la koksosto.
               
               
            </p>
            <p class="dict-subentry"><strong id="OA9_1_n513">pub'ost'o </strong> Antaŭa parto de la koksosto.
            </p>
            <p class="dict-entry" data-xsl="oa9_oa10" id="OA9_1_n516"><strong id="OA9_1_n515">pulp'o </strong>
               
               
            </p>
            <ol class="dict-entry">
               <li>Fruktokarno. Mola, karneca parto de frukto aŭ legomo.</li>
               <li>Kunteniĝema maso de mola vegetaĵa materio: <i>pulpo de sukerbetoj; ligna pulpo</i> (el kiu oni faras paperon). 
               </li>
               <li>Mola aŭ duonmola parto de kelkaj organoj: <i>denta pulpo</i> (= interna parto 
                  de dento); <i>liena pulpo</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n521"><strong id="OA9_1_n520">pund'o </strong>Monunuo de Britujo k.a.
               landoj: <i>ĝi kostas dek pundojn kaj kvindek
                  pencojn</i>.
            </p>
            <p class="dict-entry" data-xsl="oa9_oa10" id="OA9_1_n523"><strong id="OA9_1_n522">radar'o </strong>Aparato, kiu ebligas ekkoni karakterizaĵojn de la pozicio kaj rapido
               de objektoj per reflektiĝo de elektromagnetaj ondoj.
            </p>
            <p class="dict-entry" data-xsl="oa9_oa10" id="OA9_1_n525"><strong id="OA9_1_n524">radiograf'i </strong>Fotografi (ekz. organon) per iks-radioj: <i>radiografi pulmojn</i>.
            </p>
            <p class="dict-entry" data-xsl="oa9_oa10" id="OA9_1_n527"><strong id="OA9_1_n526">raked'o </strong>Plata pilkobatilo, konsistanta el kadro kun reto de interplektitaj
               streĉitaj ŝnuroj, kaj kun longa tenilo, uzata en teniso kaj similaj sportoj.
            </p>
            <p class="dict-entry" data-xsl="oa9_oa10" id="OA9_1_n529"><strong id="OA9_1_n528">reĝisor'o </strong>Enscenigisto. Persono, kiu respondecas pri la arta formado de
               teatraĵo, filmo k.s., kaj kiu gvidas la aktorojn ktp. dum la provoj, filmado
               k.s.
            </p>
            <p class="dict-entry" data-xsl="oa9_oa10" id="OA9_1_n531"><strong id="OA9_1_n530">rezoluci'o </strong>Formala, ofte decida aŭ decidigocela, opiniesprimo pri difinita
               temo, spegulanta opinion de la plimulto inter la anoj de iu fakta aŭ principa kunveno, konstatitan per voĉdono aŭ alia publike
               kontrolebla
               metodo, kutime post debato en tiu kunveno pri la temo.
            </p>
            <p class="dict-entry" data-xsl="oa9_oa10" id="OA9_1_n533"><strong id="OA9_1_n532">robot'o </strong>
               
               
            </p>
            <ol class="dict-entry">
               <li>Maŝino kapabla obei difinitajn ordonojn pri la maniero moviĝi kaj
                  plenumi taskojn, uzata ekz. en fabrikoj por anstataŭi profesiulon en maniero pli efika, malmultekosta aŭ sendanĝera.
               </li>
               <li>(en fikciaj verkoj) Maŝino, plej ofte simila al homo (aŭ besto), kapabla pensi kaj agi memstare.</li>
               <li>(figure) Komputila programo kapabla esplori komputilan reton kaj trovi
                  en ĝi petitajn informojn.
               </li>
            </ol>
            <p class="dict-entry" data-xsl="oa9_oa10" id="OA9_1_n538"><strong id="OA9_1_n537">ronĝ'i </strong>Per la dentoj mordet(ad)i forigante pecetojn: <i>ratoj ronĝas la
                  meblojn; sciuroj ronĝas; mi iom ronĝis la biskviton</i>. 
               
               
            </p>
            <p class="dict-subentry"><strong id="OA9_1_n539">ronĝ'ul'o </strong>Tia mamula besto kiel ekz. muso, rato, hamstro, kastoro, sciuro aŭ histriko, kiu
               havas po du grandajn ĉizilformajn tranĉodentojn en la supra kaj malsupra
               makzeloj. (Rodentia.)
            </p>
            <p class="dict-entry" data-xsl="oa9_oa10" id="OA9_1_n542"><strong id="OA9_1_n541">rotaci'i </strong>Turniĝi ĉirkaŭ interna akso aŭ punkto: <i>la tero rotacias unu fojon
                  en 24 horoj; la karuselo rotaciis rapide</i>.
            </p>
            <p class="dict-entry" data-xsl="oa9_oa10" id="OA9_1_n544"><strong id="OA9_1_n543">rulet'o </strong>Hazardludo (ofte ludata en kazinoj), en kiu la gajniga numero estas
               montrata per halto de globeto sur unu el la fakoj de horizontale turniĝanta rado.
            </p>
            <p class="dict-entry" data-xsl="oa9_oa10" id="OA9_1_n546"><strong id="OA9_1_n545">saksofon'o </strong>Blovinstrumento precipe ĵaza, militista kaj dancorkestra kun
               anĉo kaj plej ofte S-forma metala (latuna) tubo.
            </p>
            <p class="dict-entry" data-xsl="oa9_oa10" id="OA9_1_n548"><strong id="OA9_1_n547">salikok'o </strong>Malgranda senvertebra akvobesto, dekkrura krustulo. (<i>Pandalus,
                  Leander, Crangon, Paeneus</i> kaj parencaj genroj.)
            </p>
            <p class="dict-entry" data-xsl="oa9_oa10" id="OA9_1_n550"><strong id="OA9_1_n549">satelit'o </strong>
               
               
            </p>
            <ol class="dict-entry">
               <li>Astro rivoluanta ĉirkaŭ pli granda astro.</li>
               <li>Artefarita objekto rivoluanta ĉirkaŭ la tero (aŭ alia astro).</li>
               <li>(figure) Urbo, regno aŭ organizaĵo politike aŭ ekonomie dependa de alia urbo/regno/organizaĵo.</li>
               <li>(figure) Fihelpanto tute dependanta de iu; nedisiĝa fikunulo, al kiu oni komisias krimajn aŭ malnoblajn taskojn.</li>
            </ol>
            <p class="dict-entry" data-xsl="oa9_oa10" id="OA9_1_n556"><strong id="OA9_1_n555">sesi'o </strong>
               
               
            </p>
            <ol class="dict-entry">
               <li>Periodo de kunsidoj de parlamento, asembleo, juĝa instanco,
                  komisiono k.s.: <i>ordinara sesio; eksterordinara sesio; la aŭtuna sesio de la
                     parlamento; la ekzamena sesio daŭros de la 11a ĝis la 25a de Junio</i>.
               </li>
               <li>Serio de universitataj prelegoj.</li>
            </ol>
            <p class="dict-entry" data-xsl="oa9_oa10" id="OA9_1_n560"><strong id="OA9_1_n559">silici'o </strong>Ĥemia elemento, nemetalo bruna (en stato nekristala) aŭ nigre
               griza (en stato kristala).
               Simbolo Si, atomnumero 14, atommaso 28,09.
            </p>
            <p class="dict-entry" data-xsl="oa9_oa10" id="OA9_1_n562"><strong id="OA9_1_n561">skan'i </strong>Plene kaj laŭorde ekzameni, punkton post punkto, parton de spaco
               aŭ surfaco: <i>skani la ĉirkaŭon per radaro; skani libron kaj fotografaĵojn
                  per skanilo por prilabori ilin per komputilo</i>. 
               
            </p>
            <p class="dict-subentry"><strong id="OA9_1_n563">skan'il'o </strong>Aparato por skani,
               precipe por ciferecigi optikajn bildojn.
            </p>
            <p class="dict-entry" data-xsl="oa9_oa10" id="OA9_1_n566"><strong id="OA9_1_n565">skeĉ'o </strong>Mallonga sceno, kutime komika aŭ satira, prezentata de unu aŭ
               pluraj aktoroj, kaj kompleta en si mem.
            </p>
            <p class="dict-entry" data-xsl="oa9_oa10" id="OA9_1_n568"><strong id="OA9_1_n567">skolt'o </strong>
               
               
               
            </p>
            <ol class="dict-entry">
               <li>Soldato, ŝipo, aviadilo k.s. elsendita por kolekti informojn pri la
                  pozicio aŭ forto de la malamiko, pri la irota vojo (de armeo), k.s.
               </li>
               <li>Ano de la skolta movado, internacia junulara movado fondita en Anglujo en 1907.</li>
            </ol>
            <p class="dict-subentry"><strong id="OA9_1_n571">skolt'ism'o </strong>La idearo de la skolta movado; tiu movado mem.
            </p>
            <p class="dict-entry" data-xsl="oa9_oa10" id="OA9_1_n574"><strong id="OA9_1_n573">specif'i </strong>Nome esprimi, detale difini, precize mencii: <i>specifi postulojn;
                  specifi regulojn; specifi celojn</i>. 
               
               
            </p>
            <p class="dict-subentry"><strong id="OA9_1_n575">specif'a </strong>Havanta ecojn karakterizajn aŭ
               unikajn por unu individuo aŭ unu klaso; propra al individuo aŭ klaso: <i>la
                  specifa stilo de pentristo</i> (la stilo karakterizas ĝuste tiun pentriston); <i>la
                  specifaj formoj de unu klaso de bestoj</i> (nur tiu klaso havas tiujn formojn).
            </p>
            <p class="dict-entry" data-xsl="oa9_oa10" id="OA9_1_n578"><strong id="OA9_1_n577">spekt'i </strong>Atenti per vido, kaj eventuale ankaŭ per aŭdo, tion, kio estas 
               prezentata: <i>spekti filmon; spekti operon; spekti teatraĵon; spekti baleton;
                  spekti sportan festivalon</i>.
            </p>
            <p class="dict-entry" data-xsl="oa9_oa10" id="OA9_1_n580"><strong id="OA9_1_n579">stabil'a </strong>
               
               
            </p>
            <ol class="dict-entry">
               <li>Ema firme restadi en sama pozicio aŭ stato: <i>stabila konstruaĵo;
                     stabila situacio; stabila paco; stabila solvaĵo; stabila elemento</i>.
               </li>
               <li>Ŝanĝiĝanta aŭ evoluanta (nedraste kaj ne tro rapide) en glata, unudirekta, ekvilibra kaj antaŭvidebla maniero: <i>stabila kresko; stabila evoluo; stabila ekonomio</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n584"><strong id="OA9_1_n583">stagn'i </strong>
               
               
            </p>
            <ol class="dict-entry">
               <li>(pri likvo) Restadi senflua (kaj tial fariĝi malpura kaj malagrabla):
                  akvo stagnis en truoj ĉe la flanko de la vojo.
               </li>
               <li>(pri agadkampo, entrepreno k.s.) Restadi senmova, senaga, malaktiva, ne evoluanta, ne
                  progresanta k.s.: <i>la komerco stagnas; la ekonomio stagnis; la movado
                     stagnis; la membronombro stagnas</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n588"><strong id="OA9_1_n587">statut'o </strong>Fundamenta regularo de organizaĵo.
            </p>
            <p class="dict-entry" data-xsl="oa9_oa10" id="OA9_1_n590"><strong id="OA9_1_n589">stereofoni'o </strong>Sontekniko, kiu uzas du kanalojn por aŭdigi sonon, kaj kiu tiel
               kapablas krei impreson de multaj dise situantaj sonfontoj.
            </p>
            <p class="dict-entry" data-xsl="oa9_oa10" id="OA9_1_n592"><strong id="OA9_1_n591">stir'i </strong>Direkti moviĝadon de veturilo: <i>stiri aŭton; stiri ŝipon; stiri biciklon;
                  stiri aviadilon</i>.
            </p>
            <p class="dict-entry" data-xsl="oa9_oa10" id="OA9_1_n594"><strong id="OA9_1_n593">stok'o </strong>
                
               
               
            </p>
            <ol class="dict-entry">
               <li>Disponebla kvanto da varoj, krudmaterialoj aŭ fabrikitaĵoj (tenata en provizejo).</li>
               <li>(figure) Provizo, kolekto (de io havebla por uzo): <i>vortostoko</i> (= vortprovizo); <i>ŝi havas grandan stokon da ŝercoj</i>.
               </li>
            </ol>
            <p class="dict-subentry"><strong id="OA9_1_n597">stok'i </strong>Teni en stoko; amasigi en stoko; aldoni al stoko: <i>stoki varojn; stoki manĝaĵojn;
                  stokata varo</i> (= varo tenata en stoko/metata en stokon); <i>stokita varo</i>
               (= varo metita en stokon).
            </p>
            <p class="dict-entry" data-xsl="oa9_oa10" id="OA9_1_n600"><strong id="OA9_1_n599">strangol'i </strong>Sufoki per premo 
               de la gorĝo: <i>strangoli homon; strangoli beston</i>.
            </p>
            <p class="dict-entry" data-xsl="oa9_oa10" id="OA9_1_n602"><strong id="OA9_1_n601">sugest'i </strong>
               
               
            </p>
            <ol class="dict-entry">
               <li>Prezenti, proponi (seninsiste) ideon por konsidero: <i>mi sugestas,
                     ke ni faru jene; sugesti solvon; sugesti respondon</i>.
               </li>
               <li>Kaŭzi aperon de
                  ideo, pensigi: <i>la simptomoj sugestas, ke li havas malarion; ŝia esprimo
                     sugestis, ke ŝi estas kolera; la flugado de la birdoj sugestis novan ideon
                     por flugmaŝino</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n606"><strong id="OA9_1_n605">ŝalt'i </strong>Ekfunkciigi aparaton per tiucela regilo (ŝaltilo), precipe tiel ke ĝi
               komencu produkti sonon, lumon, varmon, akvon ktp. (la gramatika objekto povas indiki la aparaton aŭ la produktatan efikon):
               <i>ŝalti televidilon; ŝalti komputilon; ŝalti sonon; ŝalti lumon; ŝalti elektron</i>. 
               
            </p>
            <p class="dict-subentry"><strong id="OA9_1_n607">mal'ŝalt'i </strong>Ĉesigi funkciadon de aparato per tiucela regilo (ŝaltilo).
            </p>
            <p class="dict-subentry"><strong id="OA9_1_n609">ŝalt'il'o </strong>Aranĝaĵo por ŝalti aŭ malŝalti: <i>baskula ŝaltilo; butonŝaltilo</i>.
            </p>
            <p class="dict-entry" data-xsl="oa9_oa10" id="OA9_1_n612"><strong id="OA9_1_n611">ŝenopraz'o </strong>Spicherbo parenca al cepo kaj ajlo, kun blankaj floroj kaj
               longaj tubformaj folioj uzataj pro sia aromo en salato kaj aliaj manĝaĵoj.
               (<i>Allium schoenoprasum.</i>)
            </p>
            <p class="dict-entry" data-xsl="oa9_oa10" id="OA9_1_n614"><strong id="OA9_1_n613">ŝok'i </strong>Forte kaj malagrable surprizi aŭ ĉagreni: <i>lia konduto ŝokis min; la
                  novaĵo ŝokis ŝin</i>. 
               
               
            </p>
            <p class="dict-subentry"><strong id="OA9_1_n615">ŝok'o </strong>
               
               <ol class="dict-subentry">
                  <li>Ago ŝoki kaj ties rezulto.</li>
                  <li>(en medicino) Stato de korpa malforteco karakterizata de nenormale malgranda aktivado de la koro, pulmoj ktp. (pro difekto
                     al la korpo aŭ pro ekstreme malagrabla sperto).
                  </li>
               </ol>
               
            </p>
            <p class="dict-entry" data-xsl="oa9_oa10" id="OA9_1_n620"><strong id="OA9_1_n619">ŝtorm'o </strong>Fortega vento, ofte akompanata de pluvego aŭ neĝo, malpli forta
               ol tempesto.
            </p>
            <p class="dict-entry" data-xsl="oa9_oa10" id="OA9_1_n622"><strong id="OA9_1_n621">taksi'o </strong>Aŭto, kiu kune kun ŝoforo estas luebla por veturado, normale 
               provizita per aparato, kiu montras la ŝuldatan veturpagon en ĉiu momento.
            </p>
            <p class="dict-entry" data-xsl="oa9_oa10" id="OA9_1_n624"><strong id="OA9_1_n623">tank'o </strong>Kirasita batalveturilo, kiu moviĝas sur ĉenbendoj (raŭpoj).
            </p>
            <p class="dict-entry" data-xsl="oa9_oa10" id="OA9_1_n626"><strong id="OA9_1_n625">tapir'o </strong>Porkosimila mamulo el la ordo de neparhufuloj, kun dikaj kruroj,
               mallonga vosto kaj mallonga movebla rostro, vivanta en suda Azio kaj
               Sud'Ameriko. (<i>Tapirus.</i>)
            </p>
            <p class="dict-entry" data-xsl="oa9_oa10" id="OA9_1_n628"><strong id="OA9_1_n627">telepati'o </strong>Komunikiĝo inter mensoj per aliaj rimedoj ol la ordinaraj sensoj:
               la ekzisto de telepatio ne estas science pruvita.
            </p>
            <p class="dict-entry" data-xsl="oa9_oa10" id="OA9_1_n630"><strong id="OA9_1_n629">tenis'o </strong>Sporto, en kiu du ludantoj (aŭ du paroj da ludantoj) per rakedoj
               alterne batas kaj rebatas pilketon trans reton streĉitan inter la ludantoj.
               
               
            </p>
            <p class="dict-subentry"><strong id="OA9_1_n631">tabl'o'tenis'o </strong>Tenisosimila ludo sur speciala tablo, en kiu oni uzas lignajn batilojn kaj tre malpezan plastan pilketon.
            </p>
            <p class="dict-entry" data-xsl="oa9_oa10" id="OA9_1_n634"><strong id="OA9_1_n633">test'o </strong>Ekzameno, mezurado aŭ enketo por kontroli ion (ekz. nivelon de
               lernantoj, kvaliton de produkto, korpan sanstaton).
            </p>
            <p class="dict-entry" data-xsl="oa9_oa10" id="OA9_1_n636"><strong id="OA9_1_n635">tonsil'o </strong>Ĉiu el pluraj limfaj organoj en la gorĝo ĉirkaŭ la faringo, kiuj protektas kontraŭ infektoj, precipe la du palataj tonsiloj
               ambaŭflanke de la
               gorĝo super la bazo de la lango: <i>palataj tonsiloj; faringa tonsilo; tuba
                  tonsilo; langa tonsilo</i>.
            </p>
            <p class="dict-entry" data-xsl="oa9_oa10" id="OA9_1_n638"><strong id="OA9_1_n637">tortur'i </strong>Kruele turmentegi por eltiri konfeson (aŭ alian informon) aŭ por
               puni: <i>torturi kaptiton; torturi krimulon</i>.
            </p>
            <p class="dict-entry" data-xsl="oa9_oa10" id="OA9_1_n640"><strong id="OA9_1_n639">transistor'o </strong>Elektronika duonkonduka elemento uzata kiel signalfortigilo
               (analoge) aŭ kiel ŝaltilo (ciferece), ordinare kun tri kondukiloj (la kurento
               ĉe unu el la kondukiloj regas la kurenton tra la du aliaj).
            </p>
            <p class="dict-entry" data-xsl="oa9_oa10" id="OA9_1_n642"><strong id="OA9_1_n641">tret'i </strong>Piedpremi. Premi (forte) per la piedoj: <i>treti iun/ion</i> (per la piedoj);
               <i>treti sur iun/ion; treti (vinberojn) en vinpremejo</i>.
            </p>
            <p class="dict-entry" data-xsl="oa9_oa10" id="OA9_1_n644"><strong id="OA9_1_n643">trib'o </strong>
               
               
            </p>
            <ol class="dict-entry">
               <li>Etna homgrupo (precipe se nomada aŭ rigardata kiel primitiva) vivanta en komunumo.</li>
               <li>Subdivido de zoologia aŭ botanika familio (uzata
                  por grupigi genrojn de grandaj familioj).
               </li>
            </ol>
            <p class="dict-entry" data-xsl="oa9_oa10" id="OA9_1_n648"><strong id="OA9_1_n647">tukan'o </strong>Birdo el tropika Ameriko, kun brilkoloraj plumoj kaj grandega, sed
               malpeza forta beko. (<i>Rhamphastidae.</i>)
            </p>
            <p class="dict-entry" data-xsl="oa9_oa10" id="OA9_1_n650"><strong id="OA9_1_n649">tumor'o </strong>Ŝvelaĵo aŭ kreskaĵo en la korpo pro malnormala multobliĝo de
               ĉeloj, kiu povas esti sendanĝera, se ĝi kreskas malrapide kaj ne disvastiĝas, sed en aliaj okazoj povas esti danĝere rapidkreska
               kaj invadema.
            </p>
            <p class="dict-entry" data-xsl="oa9_oa10" id="OA9_1_n652"><strong id="OA9_1_n651">uni'o </strong>
               
               
            </p>
            <ol class="dict-entry">
               <li>Unuiĝo de landoj, kiuj konsentas pri komunigo de la tuto aŭ parto
                  de sia regpovo. Tia unuiĝo povas esti interŝtata (ekz.
                  Eŭropa Unio en 1992) aŭ unuŝtata (ekz. Sud-Afriko en 1910). 
               </li>
               <li>Asocio. Kultura, sindikata aŭ partipolitika organizaĵo, forme analoga al unio 1, konsistanta el regionaj societoj.</li>
            </ol>
            <p class="dict-entry" data-xsl="oa9_oa10" id="OA9_1_n656"><strong id="OA9_1_n655">Uson'o </strong>Lando en Nord-Ameriko, inter Atlantiko kaj Pacifiko, inter Kanado
               kaj Meksiko. Internacia landokodaĵo: US.
            </p>
            <p class="dict-entry" data-xsl="oa9_oa10" id="OA9_1_n658"><strong id="OA9_1_n657">vagin'o </strong>Interna kanalo ĉe virinoj kaj iuj bestinoj, kiun la peniso penetras
               dum seksumado; ĉe virinoj ĝi kondukas de la vulvo ĝis la utero.
            </p>
            <p class="dict-entry" data-xsl="oa9_oa10" id="OA9_1_n660"><strong id="OA9_1_n659">vaku'o </strong>
               
               
            </p>
            <ol class="dict-entry">
               <li>Kompleta foresto de materio.</li>
               <li>Senaera malplena spaco.</li>
            </ol>
            <p class="dict-entry" data-xsl="oa9_oa10" id="OA9_1_n664"><strong id="OA9_1_n663">valut'o </strong>
               
               
            </p>
            <ol class="dict-entry">
               <li>Mono aŭ monsigno (devizoj, bankbiletoj, moneroj, akciaj kuponoj k.s.) cirkulanta en unu lando aŭ grupo da landoj.</li>
               <li>Fremda devizo (ĉeko aŭ kambio).</li>
               <li>Valoro de papermono rilate al la ora aŭ arĝenta metalunuo en valormetalbaza monsistemo.</li>
            </ol>
            <p class="dict-entry" data-xsl="oa9_oa10" id="OA9_1_n669"><strong id="OA9_1_n668">vand'o </strong>Interna, maldika muro aŭ alispeca apartigaĵo dividanta iun spacon:
               vando de ĉelo; vando de ĉambro; vando de vagono.
            </p>
            <p class="dict-entry" data-xsl="oa9_oa10" id="OA9_1_n671"><strong id="OA9_1_n670">versi'o </strong>
               
               
            </p>
            <ol class="dict-entry">
               <li>Prezento de afero el iu vidpunkto (normale kontraste al alia vidpunkto): <i>ŝi rakontis sian version de la aventuro</i>.
               </li>
               <li>Formo, redakto aŭ eldono de teksto, programo k.s.
                  (normale kontraste al alia formo/redakto/eldono): <i>mi konas nur la germanan version de la poemo, kaj ne la originan
                     polan version; Petro uzas la novan version de la programo</i>.
               </li>
            </ol>
            <p class="dict-entry" data-xsl="oa9_oa10" id="OA9_1_n675"><strong id="OA9_1_n674">virtual'a </strong>Kvazaŭa. Tia, ke ĝi funkcias, efikas aŭ impresas samkiel io, sed
               efektive estas io alia (plej ofte ne fizike reala): <i>virtuala memoro; virtuala
                  rapido; virtuala realo</i>. (Tiu vorto, kiun virtuala gramatike priskribas, ekz.
               memoro, indikas tion, al kio la virtualaĵo similas.)
            </p>
            <p class="dict-entry" data-xsl="oa9_oa10" id="OA9_1_n677"><strong id="OA9_1_n676">virus'o </strong>Speco de infekta parazito, kiu estas pli simpla ol bakterio, kaj kiu
               povas reprodukti sin nur ene de kaj helpe de la ĉeloj de plurĉelaj organismoj.
            </p>
            <p class="dict-entry" data-xsl="oa9_oa10" id="OA9_1_n679"><strong id="OA9_1_n678">vitamin'o </strong>Organika nutrosubstanco, kiu en tre malgranda kvanto estas
               necesa por la kreskado kaj sano de homoj kaj bestoj: <i>manko de vitaminoj
                  estigas malsanojn; oranĝoj enhavas vitaminon C; olesolveblaj vitaminoj
                  (A, D, E, K); akvosolveblaj vitaminoj (B, PP, C, P)</i>.
            </p>
            <p class="dict-entry" data-xsl="oa9_oa10" id="OA9_1_n681"><strong id="OA9_1_n680">vodk'o </strong>Brando el greno, terpomoj aŭ aliaj kreskaĵoj, senkolora kaj per si
               mem praktike sengusta, produktata precipe en Rusujo, Pollando kaj Svedujo.
            </p>
            <p class="dict-entry" data-xsl="oa9_oa10" id="OA9_1_n683"><strong id="OA9_1_n682">vulv'o </strong>La ekstera parto de la inaj seksorganoj ĉe la eniro de la vagino, konsistanta el la klitoro kaj la vaginaj lipoj.
            </p>
            <p class="dict-entry" data-xsl="oa9_oa10" id="OA9_1_n685"><strong id="OA9_1_n684">zip'o </strong>Fermilo, konsistanta el du rubandoj kun malgrandaj (metalaj aŭ
               plastaj) dentoj, kiuj interplektiĝas per ŝovado de movebla peco intera
            </p>
         </div>
      </div>
      <hr>
      <div class="footnotes">
         <p id="1">(<a href="oa_9.html#fn_1">↑1</a>) <strong>Asbesto.</strong> La oficialigita difino de <em id="OA9_1_n44"><span id="OA9_1_n45"></span>asbesto</em> bedaŭrinde enhavas eraron.
            Asbesto ne estas ĉiam griza. Tiu eraro estis malkovrita nur kiam estis tro
            malfrue por haltigi la oficialigan proceduron. La Akademio intencas iam
            oficiale ĝustigi tiun difinotekston.
         </p>
         <p id="2">(<a href="oa_9.html#fn_2">↑2</a>) <strong>Bito.</strong> La Akademio lasas por posta konsidero la demandon, ĉu <em id="OA9_1_n74"><span id="OA9_1_n75"></span>bito</em> estu
            ankaŭ la nomo de la mezurunuo el informteorio, aŭ ĉu oni tiun nomu
            <em id="OA9_1_n76"><span id="OA9_1_n77"></span>ŝanono</em>.
         </p>
         <p id="3">(<a href="oa_9.html#fn_3">↑3</a>) 
            <strong>Israelo.</strong> Kromnomo por Jakob estis <em id="OA9_1_n245"><span id="OA9_1_n246"></span>Izrael(o)</em>, laŭ kiu oni nomas la antikvan popolon <em>Izrael(o)</em> aŭ la antikvajn hebreojn <em id="OA9_1_n248"><span id="OA9_1_n249"></span>Izraelidoj</em>, ekzemple en la Esperanta Biblio.
         </p>
         <p id="4">(<a href="oa_9.html#fn_4">↑4</a>) <strong>Kodo.</strong> La Akademio lasas por posta konsidero la demandon, ĉu la juran
            sencon “sistema normodona dokumento pri iu branĉo de socia aŭ faka
            vivo” oni esprimu per la vorto <em id="OA9_1_n313"><span id="OA9_1_n314"></span>kodo</em> (kio konformus al la rekomendo de la aŭtoritataj vortaroj kaj al la uzado de plimulto, sed malkoheras kun la
            signosistema senco), aŭ per <em id="OA9_1_n315"><span id="OA9_1_n316"></span>kodekso</em> (uzata malpli ofte, sed pli kohere kun la ĉefsenco).
         </p>
         <p id="5">(<a href="oa_9.html#fn_5">↑5</a>) <strong>Kodekso.</strong> En multaj lingvoj per natura sencovastigo (kodekso, entenanta la leĝaron  de Justiniano; la Kodekso de Justiniano) la vorto
            <em id="OA9_1_n320"><span id="OA9_1_n321"></span>kodekso</em> akiris la sencon “kohera normodona dokumento pri iu branĉo de socia aŭ faka vivo”: civila kodekso; mara kodekso; honorkodekso. Tia uzo estas atestita ankaŭ en Esperanto, tamen ĝi restas konsiderinde malpli
            ofta ol la homonima uzo de la samdevena vorto <em id="OA9_1_n322"><span id="OA9_1_n323"></span>kodo</em>.
         </p>
         <p id="6">(<a href="oa_9.html#fn_6">↑6</a>) <strong>Mateo.</strong> La personan nomon <em id="OA9_1_n412"><span id="OA9_1_n413"></span>Mateo</em>, kaj la tutan problemon pri traktado de personaj nomoj, la Akademio prokrastis por posta konsidero.
         </p>
      </div>
      <div class="footer"><a href="oa_10.html">
            Deka Oficiala Aldono al la Universala Vortaro
            &nbsp;&gt;&gt;</a></div>
   </body>
</html>