<html>
   <head>
      <meta http-equiv="Content-Type" content="text/html; charset=utf-8">
      <link title="dokumento-stilo" type="text/css" rel="stylesheet" href="../css/teixlite.css">
      <title>Poemoj</title>
   </head>
   <body background="../bld/papero.jpg">
      <center>
         <h1 class="mainTitle">Poemoj</h1>
         de <b class="author">L. L. Zamenhof</b><br>
         <br><p class="docImprint"><cite>
               	adaptitaj al TEIXLite de Wolfram Diestel
               </cite></p>
      </center>
      <hr>
      <div class="@type">
         <h3 class="head">
            Al la "Esperantisto"
            
         </h3>
         <center class="lg"><span class="l">En bona hor'! Ni aŭdis la signalon
               </span><br><span class="l">kaj bataleme saltas nia koro.
               </span><br><span class="l">Konduku nin, komencu la batalon
               </span><br><span class="l">sub bona stelo, en feliĉa horo!
               </span><br><span class="l">
               </span><br><span class="l">Amikoj de proksime, malproksime,
               </span><br><span class="l">salutas vin, ho nia luma stelo!
               </span><br><span class="l">Konduku nin, senhalte kaj sentime,
               </span><br><span class="l">al nia granda, sankta, glora celo!
               </span><br><span class="l">
               </span><br><span class="l">Ne tre facila estas nia vojo
               </span><br><span class="l">kaj ne malmulte ankaŭ ni suferos;
               </span><br><span class="l">sed batalante, kun plej granda ĝojo
               </span><br><span class="l">senhalte ni laboros kaj esperos.
               </span><br><span class="l">
               </span><br><span class="l">For estas jam la baroj de l' komenco,
               </span><br><span class="l">l' unua muro estas trarompita,
               </span><br><span class="l">kaj dolĉa estos nia rekompenco,
               </span><br><span class="l">kiam la celo estos alvenita.
               </span><br></center>
      </div>
      <div class="@type">
         <h3 class="head">
            Al la Fratoj
            
         </h3>
         <center class="lg"><span class="l">Forte ni staru, fratoj amataj,
               </span><br><span class="l">por nia sankta afero!
               </span><br><span class="l">Ni bataladu kune tenataj
               </span><br><span class="l">per unu bela espero!
               </span><br><span class="l">
               </span><br><span class="l">Regas ankoraŭ nokto sen luno,
               </span><br><span class="l">la mondo dormas obstine,
               </span><br><span class="l">sed jam leviĝos baldaŭ la suno,
               </span><br><span class="l">por lumi, brili senfine.
               </span><br><span class="l">
               </span><br><span class="l">Veku, ho veku, veku konstante,
               </span><br><span class="l">ne timu ridon, insulton!
               </span><br><span class="l">Voku, ho voku, ripetadante,
               </span><br><span class="l">Ĝis vi atingos aŭskulton!
               </span><br><span class="l">
               </span><br><span class="l">Dekon da fojoj vane perdiĝos
               </span><br><span class="l">la voko via ridata, -
               </span><br><span class="l">la dekunua alradikiĝos,
               </span><br><span class="l">kaj kreskos frukto benata.
               </span><br><span class="l">
               </span><br><span class="l">Tre malproksime ĉiuj ni staras
               </span><br><span class="l">la unuj de la aliaj...
               </span><br><span class="l">Kie vi estas, kion vi faras,
               </span><br><span class="l">ho, karaj fratoj vi miaj?
               </span><br><span class="l">
               </span><br><span class="l">Vi en la urbo, vi en urbeto,
               </span><br><span class="l">en la malgranda vilaĝo,
               </span><br><span class="l">ĉu ne forflugis kiel bloveto
               </span><br><span class="l">la tuta via kuraĝo?
               </span><br><span class="l">
               </span><br><span class="l">Ĉu vi sukcese en via loko
               </span><br><span class="l">kondukas nian aferon,
               </span><br><span class="l">aŭ eksilentis jam via voko,
               </span><br><span class="l">vi lacaj perdis esperon?
               </span><br><span class="l">
               </span><br><span class="l">Iras senhalte via laboro
               </span><br><span class="l">honeste kaj esperante?
               </span><br><span class="l">Brulas la flamo en via koro
               </span><br><span class="l">neniam malfortiĝante?
               </span><br><span class="l">
               </span><br><span class="l">Forte ni staru, brave laboru,
               </span><br><span class="l">kuraĝe, ho nia rondo!
               </span><br><span class="l">Nia afero kresku kaj floru
               </span><br><span class="l">per ni en tuta la mondo!
               </span><br><span class="l">
               </span><br><span class="l">Ni ĝin kondukos ne ripozante,
               </span><br><span class="l">kaj nin laciĝos nenio;
               </span><br><span class="l">ni ĝin traportos, sankte ĵurante,
               </span><br><span class="l">tra l' tuta mondo de Dio!
               </span><br><span class="l">
               </span><br><span class="l">Malfacileco, malrapideco
               </span><br><span class="l">al ni la vojon ne baros.
               </span><br><span class="l">Sen malhonora malkuraĝeco
               </span><br><span class="l">ni kion povos, ni faros.
               </span><br><span class="l">
               </span><br><span class="l">Staras ankoraŭ en la komenco
               </span><br><span class="l">la celo en malproksimo, -
               </span><br><span class="l">ni ĝin atingos per la potenco
               </span><br><span class="l">de nia forta animo!
               </span><br><span class="l">
               </span><br><span class="l">Ni ĝin atingos per la potenco
               </span><br><span class="l">de nia sankta fervoro,
               </span><br><span class="l">ni ĝin atingos per pacienco
               </span><br><span class="l">kaj per sentima laboro.
               </span><br><span class="l">
               </span><br><span class="l">Glora la celo, sankta l' afero,
               </span><br><span class="l">la venko - baldaŭ ĝi venos;
               </span><br><span class="l">levos la kapon ni kun fiero,
               </span><br><span class="l">la mondo ĝoje nin benos.
               </span><br><span class="l">
               </span><br><span class="l">Tiam atendas nin rekompenco
               </span><br><span class="l">la plej majesta kaj riĉa:
               </span><br><span class="l">nia laboro kaj pacienco
               </span><br></center>
      </div>
      <div class="@type">
         <h3 class="head">
            En nord' unu pino en solo..., el Heine
            
         </h3>
         <center class="lg"><span class="l">En nord' unu pino en solo
               </span><br><span class="l">dormetas sur nuda altaĵo;
               </span><br><span class="l">glacia kaj neĝa tavolo
               </span><br><span class="l">ĝin kovras per tomba tolaĵo.
               </span><br><span class="l">
               </span><br><span class="l">Ĝi sonĝas, ke palmo gracia,
               </span><br><span class="l">en unu dezert' orienta,
               </span><br><span class="l">eterne pri lando alia
               </span><br><span class="l">malgaje sopiras silenta.
               </span><br></center>
      </div>
      <div class="@type">
         <h3 class="head">
            En sonĝo princinon mi vidis..., el Heine
            
         </h3>
         <center class="lg"><span class="l">En sonĝo princinon mi vidis
               </span><br><span class="l">kun vangoj malsekaj de ploro, -
               </span><br><span class="l">sub arbo, sub verda ni sidis,
               </span><br><span class="l">tenante nin koro ĉe koro.
               </span><br><span class="l">
               </span><br><span class="l">"De l' patro de l' via la krono
               </span><br><span class="l">por mi ĝi ne estas havinda!
               </span><br><span class="l">For, for lia sceptro kaj trono -
               </span><br><span class="l">vin mem mi deziras, aminda!"
               </span><br><span class="l">
               </span><br><span class="l">"Ne eble!" ŝi al mi rediras:
               </span><br><span class="l">"En tombo mi estas tenata,
               </span><br><span class="l">mi nur en la nokto eliras"
               </span><br></center>
      </div>
      <div class="@type">
         <h3 class="head">
            Hamleto, el Hamleto
            
         </h3>
         <center class="lg"><span class="l">Ĉu esti aŭ ne esti, - tiel staras
               </span><br><span class="l">Nun la demando: ĉu pli noble estas
               </span><br><span class="l">Elporti ĉiujn batojn, ĉiujn sagojn
               </span><br><span class="l">De la kolera sorto, aŭ sin armi
               </span><br><span class="l">Kontraŭ la tuta maro da mizeroj
               </span><br><span class="l">Kaj per la kontraŭstaro ilin fini?
               </span><br><span class="l">Formorti - dormi, kaj nenio plu!
               </span><br><span class="l">Kaj scii, ke la dormo tute finis
               </span><br><span class="l">Doloron de la koro, la mil batojn,
               </span><br><span class="l">Heredon de la korpo, - tio estas
               </span><br><span class="l">Tre dezirinda celo. Morti - dormi -
               </span><br><span class="l">Trankvile dormi! Jes, sed ankaŭ sonĝi!
               </span><br><span class="l">Jen estas la barilo! Kiaj sonĝoj
               </span><br><span class="l">Viziti povas nian mortan dormon
               </span><br><span class="l">Post la forĵeto de la teraj zorgoj, -
               </span><br><span class="l">Jen tio nin haltigas; tio faras,
               </span><br><span class="l">Ke la mizeroj teraj longe daŭras:
               </span><br><span class="l">Alie kiu volus elportadi
               </span><br><span class="l">La mokon kaj la batojn de la tempo,
               </span><br><span class="l">La premon de l' potencaj, la ofendojn
               </span><br><span class="l">De la fieraj, falson de la juĝoj,
               </span><br><span class="l">Turmentojn de la amo rifuzita,
               </span><br><span class="l">La malestimon, kiun seninduloj
               </span><br><span class="l">Regalas al merito efektiva, -
               </span><br><span class="l">Jes, kiu volus tion ĉi elporti,
               </span><br><span class="l">Se mem, per unu puŝo de ponardo,
               </span><br><span class="l">Li povus sin de ĉio liberigi?
               </span><br><span class="l">Kaj kiu do en ŝvito kaj en ĝemoj
               </span><br><span class="l">La ŝarĝon de la vivo volus porti,
               </span><br><span class="l">Se ne la tim' de io post la morto,
               </span><br><span class="l">De tiu nekonata land', el kiu
               </span><br><span class="l">Neniu plu revenas. Kaj pro tio
               </span><br><span class="l">Pli volas ni elporti ĉion teran,
               </span><br><span class="l">Ol flugi al mizeroj nekonataj.
               </span><br><span class="l">La konscienco faras nin timuloj;
               </span><br><span class="l">Al la koloro hela de decido
               </span><br><span class="l">Aliĝas la paleco de l' pensadoj;
               </span><br><span class="l">Kaj plej kuraĝa, forta entrepreno
               </span><br><span class="l">Per tiu kaŭzo haltas sendecide,
               </span><br><span class="l">Kaj ĉio restas penso, sed ne faro...
               </span><br><span class="l">Sed haltu!
               </span><br></center>
      </div>
      <div class="@type">
         <h3 class="head">Ho, Mia Kor'</h3>
         <center class="lg"><span class="l">Ho, mia kor', ne batu maltrankvile,</span><br><span class="l"> 
               El mia brusto nun ne saltu for!</span><br><span class="l"> 
               Jam teni min ne povas mi facile,</span><br><span class="l"> 
               Ho, mia kor'!</span><br></center>
         <center class="lg"><span class="l">Ho, mia kor'! Post longa laborado</span><br><span class="l"> 
               Ĉu mi ne venkos en decida hor'!</span><br><span class="l"> 
               Sufiĉe! trankviliĝu de l' batado,</span><br><span class="l"> 
               Ho, mia kor' !</span><br></center>
      </div>
      <div class="@type">
         <h3 class="head">LA ESPERO</h3>
         <center class="lg"><span class="l">En la mondon venis nova sento,
               </span><br><span class="l">Tra la mondo iras forta voko;
               </span><br><span class="l">Per flugiloj de facila vento
               </span><br><span class="l">Nun de loko flugu ĝi al loko.
               </span><br></center>
         <center class="lg"><span class="l">Ne al glavo sangon soifanta
               </span><br><span class="l">Ĝi la homan tiras familion:
               </span><br><span class="l">Al la mond' eterne militanta
               </span><br><span class="l">Ĝi promesas sanktan harmonion.
               </span><br></center>
         <center class="lg"><span class="l">Sub la sankta signo de l' espero,
               </span><br><span class="l">Kolektiĝas pacaj batalantoj,
               </span><br><span class="l">Kaj rapide kreskas la afero
               </span><br><span class="l">Per laboro de la esperantoj.
               </span><br></center>
         <center class="lg"><span class="l">Forte staras muroj de miljaroj
               </span><br><span class="l">Inter la popoloj dividitaj,
               </span><br><span class="l">Sed dissaltos la obstinaj baroj,
               </span><br><span class="l">Per la sankta amo disbatitaj.
               </span><br></center>
         <center class="lg"><span class="l">Sur neŭtrala lingva fundamento,
               </span><br><span class="l">Komprenante unu la alian,
               </span><br><span class="l">La popoloj faros en konsento
               </span><br><span class="l">unu grandan rondon familian.
               </span><br></center>
         <center class="lg"><span class="l">Nia diligenta kolegaro
               </span><br><span class="l">En laboro paca ne laciĝos,
               </span><br><span class="l">Ĝis la bela sonĝo de l' homaro
               </span><br><span class="l">Por eterna ben' efektiviĝos.
               </span><br></center>
      </div>
      <div class="@type">
         <h3 class="head">LA VOJO</h3>
         <center class="lg"><span class="l">Tra densa mallumo, briletas la celo
               </span><br><span class="l">Al kiu kuraĝe ni iras.
               </span><br><span class="l">Simile al stelo, en nokta ĉielo,
               </span><br><span class="l">Al ni la direkton ĝi diras.
               </span><br><span class="l">Kaj nin ne timigas la noktaj fantomoj,
               </span><br><span class="l">Nek batoj de l' sorto, nek mokoj de l' homoj,
               </span><br><span class="l">Ĉar klara kaj rekta, kaj tre difinita
               </span><br><span class="l">Ĝi estas, la voj' elektita.
               </span><br></center>
         <center class="lg"><span class="l">Nur rekte, kuraĝe kaj ne flankiĝante
               </span><br><span class="l">Ni iru la vojon celitan!
               </span><br><span class="l">Eĉ guto malgranda, konstante frapante,
               </span><br><span class="l">Traboras la monton granitan.
               </span><br><span class="l">L' espero, l' obstino kaj la pacienco -
               </span><br><span class="l">Jen estas la signoj, per kies potenco
               </span><br><span class="l">Ni paŝo post paŝo, post longa laboro,
               </span><br><span class="l">Atingos la celon en gloro.
               </span><br></center>
         <center class="lg"><span class="l">Ni semas kaj semas, neniam laciĝas,
               </span><br><span class="l">Pri l' tempoj estontaj pensante.
               </span><br><span class="l">Cent semoj perdiĝas, mil semoj perdiĝas, -
               </span><br><span class="l">Ni semas kaj semas konstante.
               </span><br><span class="l">``Ho ĉesu!'', mokante la homoj admonas, -
               </span><br><span class="l">``Ne ĉesu, ne ĉesu!'' en kor' al ni sonas:
               </span><br><span class="l">``Obstine antaŭen! La nepoj vin benos,
               </span><br><span class="l">Se vi pacience eltenos''.
               </span><br></center>
         <center class="lg"><span class="l">Se longa sekeco, aŭ ventoj subitaj
               </span><br><span class="l">Velkantajn foliojn deŝiras,
               </span><br><span class="l">Ni dankas la venton, kaj, repurigitaj,
               </span><br><span class="l">Ni forton pli freŝan akiras.
               </span><br><span class="l">Ne mortos jam nia bravega anaro,
               </span><br><span class="l">Ĝin jam ne timigos la vento, nek staro,
               </span><br><span class="l">Obstine ĝi paŝas, provita, hardita
               </span><br><span class="l">Al cel' unu fojon signita!
               </span><br></center>
         <center class="lg"><span class="l">Nur rekte, kuraĝe kaj ne flankiĝante
               </span><br><span class="l">Ni iru la vojon celitan!
               </span><br><span class="l">Eĉ guto malgranda, konstante frapante,
               </span><br><span class="l">Traboras la monton granitan.
               </span><br><span class="l">L' espero, l' obstino kaj la pacienco -
               </span><br><span class="l">Jen estas la signoj per kies potenco
               </span><br><span class="l">Ni paŝo post paŝo, post longa laboro,
               </span><br><span class="l">Atingos la celon en gloro.
               </span><br></center>
      </div>
      <div class="@type">
         <h3 class="head">
            Lorelej, el Heine
            
         </h3>
         <center class="lg"><span class="l">Ne scias mi, kial subita
               </span><br><span class="l">malgaj' en la koro naskiĝis;
               </span><br><span class="l">el tempo jam enterigita
               </span><br><span class="l">legendo al mi reviviĝis.
               </span><br></center>
         <center class="lg"><span class="l">Jam malvarmetiĝas l' aero,
               </span><br><span class="l">la Rejno mallaŭte babilas,
               </span><br><span class="l">per oro de l'sun' en vespero
               </span><br><span class="l">la supro de l' monto rebrilas.
               </span><br></center>
         <center class="lg"><span class="l">Plej belan knabinon mi vidas:
               </span><br><span class="l">en ora ornamo brilante,
               </span><br><span class="l">sur supro de l' monto ĝi sidas,
               </span><br><span class="l">la harojn mistere kombante.
               </span><br></center>
         <center class="lg"><span class="l">La oran kombilon ĝi movas
               </span><br><span class="l">kaj kantas tra l' pura aero,
               </span><br><span class="l">kaj forto mirinda sin trovas
               </span><br><span class="l">en tiu ĉi kant' de l'vespero.
               </span><br></center>
         <center class="lg"><span class="l">ŝipet' iras sur la rivero,
               </span><br><span class="l">ŝipisto ektremis de l' kanto,
               </span><br><span class="l">kaj blinda por ĉiu danĝero
               </span><br><span class="l">rigardas li al la kantanto.
               </span><br></center>
         <center class="lg"><span class="l">Ha, baldaŭ ŝipisto la bela
               </span><br><span class="l">perdiĝis sub l' akvoturnado;
               </span><br><span class="l">ĝin Lorelej' faris kruela,
               </span><br><span class="l">per sia mirinda kantado.
               </span><br></center>
      </div>
      <div class="@type">
         <h3 class="head">                  Pluvo</h3>
         <center class="lg"><span class="l">                         Pluvas kaj pluvas kaj pluvas kaj pluvas
               </span><br><span class="l">                               senĉese, senfine, senhalte,
               </span><br><span class="l">                          el ĉiel' al la ter', el ĉiel' al la ter'
               </span><br><span class="l">                                are gutoj frapiĝas resalte.
               </span><br><span class="l">                           Tra la sonoj de l' pluvo al mia orelo
               </span><br><span class="l">                                murmurado penetras mistera,
               </span><br><span class="l">                          mi revante aŭskultas, mi volus kompreni,
               </span><br><span class="l">                                  kion diras la voĉo aera.
               </span><br><span class="l">                            Kvazaŭ ia sopir' en la voĉo kaŝiĝas
               </span><br><span class="l">                               kaj aŭdiĝas en ĝi rememoro...
               </span><br><span class="l">                       Kaj per sento plej stranga, malĝoja kaj ĝoja,
               </span><br><span class="l">                                en mi batas konfuze la koro.
               </span><br><span class="l">                          Ĉu la nuboj pasintaj, jam ofte viditaj,
               </span><br><span class="l">                                 rememore en mi reviviĝis,
               </span><br><span class="l">                         aŭ mi revas pri l' sun', kiu baldaŭ aperos
               </span><br><span class="l">                              kvankam ĝi en la nuboj kaŝiĝis?
               </span><br><span class="l">                          Mi ne volas esplori la senton misteran,
               </span><br><span class="l">                             mi nur revas, mi ĝuas, mi spiras;
               </span><br><span class="l">                         ion freŝan mi sentas, la freŝo min logas,
               </span><br><span class="l">                               al la freŝo la koro min tiras.
               					     </span><br></center>
      </div>
      <div class="@type">
         <h3 class="head">PREĜO SUB LA VERDA STANDARDO</h3>
         <center class="lg"><span class="l">Al Vi, ho potenca senkorpa mistero, 
               </span><br><span class="l">   Fortego, la mondon reganta, 
               </span><br><span class="l">   Al Vi, granda fonto de l' amo kaj vero 
               </span><br><span class="l">   Kaj fonto de vivo konstanta, 
               </span><br><span class="l">   Al Vi, kiun ĉiuj malsame prezentas, 
               </span><br><span class="l">   Sed ĉiuj egale en koro Vin sentas, 
               </span><br><span class="l">   Al Vi, kiu kreas, al Vi, kiu reĝas, 
               </span><br><span class="l">   Hodiau ni preĝas.
               </span><br></center>
         <center class="lg"><span class="l">   Al Vi ni ne venas kun kredo nacia, 
               </span><br><span class="l">   Kun dogmoj de blinda fervoro: 
               </span><br><span class="l">   Silentas nun ĉiu disput' religia 
               </span><br><span class="l">   Kaj regas nun kredo de _koro_. 
               </span><br><span class="l">   Kun ĝi, kiu estas ĉe ĉiuj egala, 
               </span><br><span class="l">   Kun ĝi, la plej vera, sen trudo batala, 
               </span><br><span class="l">   Ni staras nun, filoj de l' tuta homaro 
               </span><br><span class="l">   Ĉe Via altaro.
               </span><br></center>
         <center class="lg"><span class="l">   Homaron Vi kreis perfekte kaj bele, 
               </span><br><span class="l">   Sed ĝi sin dividis batale; 
               </span><br><span class="l">   Popolo popolon atakas kruele, 
               </span><br><span class="l">   Frat' fraton atakas ŝakale. 
               </span><br><span class="l">   Ho, kiu ajn estas Vi, forto mistera, 
               </span><br><span class="l">   Aŭskultu la voĉon de l' preĝo sincera, 
               </span><br><span class="l">   Redonu la pacon al la infanaro 
               </span><br><span class="l">   De l' granda homaro!
               </span><br></center>
         <center class="lg"><span class="l">   Ni ĵuris labori, ni ĵuris batali, 
               </span><br><span class="l">   Por reunuigi l' homaron. 
               </span><br><span class="l">   Subtenu nin, Forto, ne lasu nin fali, 
               </span><br><span class="l">   Sed lasu nin venki la baron;
               </span><br><span class="l">   Donacu Vi benon al nia laboro, 
               </span><br><span class="l">   Donacu Vi forton al nia fervoro, 
               </span><br><span class="l">   Ke ĉiam ni kontraŭ atakoj sovagaj 
               </span><br><span class="l">   Nin tenu kuraĝaj.
               </span><br></center>
         <center class="lg"><span class="l">   La verdan standardon tre alte ni tenos; 
               </span><br><span class="l">   Ĝi signas la bonon kaj belon. 
               </span><br><span class="l">   La Forto mistera de l' mondo nin benos, 
               </span><br><span class="l">   Kaj nian atingos ni celon. 
               </span><br><span class="l">   Ni inter popoloj la murojn detruos, 
               </span><br><span class="l">   Kaj ili ekkrakos kaj ili ekbruos 
               </span><br><span class="l">   Kaj falos por ĉiam, kaj amo kaj vero 
               </span><br><span class="l">   Ekregos sur tero.
               </span><br></center>
         <center class="lg"><span class="l">   Kuniĝu la fratoj, plektiĝu la manoj, 
               </span><br><span class="l">   Antaŭen kun pacaj armiloj! 
               </span><br><span class="l">   Kristanoj, hebreoj aŭ mahometanoj 
               </span><br><span class="l">   Ni ĉiuj de Di' estas fiioj. 
               </span><br><span class="l">   Ni ĉiam memoru pri bon' de l' homaro, 
               </span><br><span class="l">   Kaj malgraŭ malhelpoj, sen halto kaj staro 
               </span><br><span class="l">   Al frata la celo ni iru obstine 
               </span><br><span class="l">   Antaŭen, senfine !
               </span><br></center>
      </div>
      <hr>
      <address>
         fonto: <a href="https://github.com/revuloj/verkoj/tree/master/xml/poemoj.xml">poemoj.xml</a></address>
   </body>
</html>