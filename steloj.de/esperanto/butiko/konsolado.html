<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         KONSOLADO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="mizantropoj.html">&lt;&lt;&nbsp;
               AL MIZANTROPOJ
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         KONSOLADO
         
      </h3>
      <p align="center" class="stanza"><span class="l">         Forviŝu viajn larmojn, ― jen mia nazotuk', ―
            </span><br><span class="l">         En tiuj ondoj dronus eĉ virto de eŭnuk';
            </span><br><span class="l">         Mi cedas kavalire, do estu vi anĝelo,
            </span><br><span class="l">         Kaj ne plu ni disputu pri stulta bagatelo!
            </span><br></p>
      <p align="center" class="stanza"><span class="l">         Mi amis vin hieraŭ kaj morgaŭ amos vin, 
            </span><br><span class="l">         Mi kisis vin infano kaj kisos vin avin', 
            </span><br><span class="l">         Mi ŝatis plenajn formojn de via juna aĝo 
            </span><br><span class="l">         Kaj vian maljunecon mi portos kun kŭraĝo. 
            </span><br></p>
      <p align="center" class="stanza"><span class="l">         Ne estas mia koro frivola papili',
            </span><br><span class="l">         Ĉar oni amas firme en mia famili',
            </span><br><span class="l">         Kaj jen: praavo mia, la gentopatro Paŭlo, 
            </span><br><span class="l">         Pro amĉagreno frua eterne restis fraŭlo!
            </span><br></p>
      <p align="center" class="stanza"><span class="l">         Do fidu miajn vortojn, ― mi estas inda fil' 
            </span><br><span class="l">         De gento famiĝinta sen sabro, sen pafil', 
            </span><br><span class="l">         Kaj en blazono mia ni legas la devizon:
            </span><br><span class="l">         „Prefere ol vin perdi mi perdus la ĉemizon!“
            </span><br></p>
      <p align="center" class="stanza"><span class="l">         Forviŝu do la larmojn, la honton de l' jarcent', 
            </span><br><span class="l">         Kaj kredu nun sincere je mia nobla sent';
            </span><br><span class="l">         Mi pagis vian robon, mi pagos la mantelon ... 
            </span><br><span class="l">         Ĉu bone? ― Jes, ni ankaŭ aĉetos la ĉapelon!
            </span><br></p>
      <hr>
      <div class="footer"><a href="respekte.html">
            TRE RESPEKTE
            &nbsp;&gt;&gt;</a></div>
   </body>
</html>