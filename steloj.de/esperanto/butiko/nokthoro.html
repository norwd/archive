<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         MI SONĜIS DUM NOKTHORO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="heliko.html">&lt;&lt;&nbsp;
               LAŬ VIDPUNKTO DE HELIKO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         MI SONĜIS DUM NOKTHORO
         
      </h3>
      <blockquote class="note">
         	          (Lirika poemo kun komentario)
         
      </blockquote>
      <p align="center" class="stanza"><span class="l">         Mi sonĝis dum nokthoro...
            </span><br><span class="l">         (Pardonu, Heinrich Heine,
            </span><br><span class="l">         Ĝi estas monopolo
            </span><br><span class="l">         De multaj homoj ŝajne.)
            </span><br></p>
      <p align="center" class="stanza"><span class="l">         Mi sonĝis dum nokthoro ...
            </span><br><span class="l">         (Pro manĝo tro abunda,
            </span><br><span class="l">         Laŭ diro de l' doktoro
            </span><br><span class="l">         Mi estas sonĝfekunda.)
            </span><br></p>
      <p align="center" class="stanza"><span class="l">         Mi sonĝis dum nokthoro...
            </span><br><span class="l">         (... kaj fakte sonĝinkubo
            </span><br><span class="l">         Formiĝas per vaporo
            </span><br><span class="l">         El plena stomaktubo.)
            
            </span><br></p>
      <p align="center" class="stanza"><span class="l">         Mi sonĝis dum nokthoro...
            </span><br><span class="l">         (― Se mi pri kio dirus,
            </span><br><span class="l">         De ŝtata prokuroro
            </span><br><span class="l">         Atenton mi altirus!)
            </span><br></p>
      <p align="center" class="stanza"><span class="l">         Mi sonĝis dum nokthoro ...
            </span><br><span class="l">         (Sed ĉu vi nun ne kredas,
            </span><br><span class="l">         Ke ĉiu sonĝaŭtoro
            </span><br><span class="l">         Normalajn homojn tedas?)
            </span><br></p>
      <hr>
      <div class="footer"><a href="averto.html">
            AVERTO
            &nbsp;&gt;&gt;</a></div>
   </body>
</html>