<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         L' ALMOZULO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="profitulo.html">&lt;&lt;&nbsp;
               PROFITULO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         L' ALMOZULO
         
      </h3>
      <p align="center" class="stanza"><span class="l">         Ĉiutage kun vespero
            </span><br><span class="l">         Venas almozulo,
            </span><br><span class="l">         Kaj li staras longajn horojn
            </span><br><span class="l">         Ĉe la stratangulo.
            </span><br></p>
      <p align="center" class="stanza"><span class="l">         Viro eble kvindekjara
            </span><br><span class="l">         Kun mizera masko,
            </span><br><span class="l">         Tial, ke kompaton veki
            </span><br><span class="l">         Estas lia tasko.
            </span><br></p>
      <p align="center" class="stanza"><span class="l">         Ftiza tuso temp-al-tempe
            </span><br><span class="l">         Skuas lian kapon, ―
            </span><br><span class="l">         Pli insiste li etendas
            </span><br><span class="l">         Grasmakulan ĉapon.
            </span><br></p>
      <p align="center" class="stanza"><span class="l">         Li al bonaj virinetoj
            </span><br><span class="l">         Bruan dankon maĉas, ―
            </span><br><span class="l">         Post avaraj senkoruloj
            </span><br><span class="l">         Li indigne kraĉas,
            </span><br></p>
      <p align="center" class="stanza"><span class="l">         Kaj senbrue, malrapide,
            </span><br><span class="l">         Kiel li alvenas,
            </span><br><span class="l">         Li, parenc' de noktaj ombroj,
            </span><br><span class="l">         Lame sin fortrenas ...
            </span><br></p>
      <p align="center" class="stanza"><span class="l">         Ĉiutage dum noktmezo
            </span><br><span class="l">         Brute sen kompato
            </span><br><span class="l">         Ŝiras min el sana dormo
            </span><br><span class="l">         Bruo sur la strato:
            </span><br></p>
      <p align="center" class="stanza"><span class="l">         L' almozulo kun kolegoj
            </span><br><span class="l">         Dancas farandolon
            </span><br><span class="l">         Kaj ebriaj ili grakas
            </span><br><span class="l">         Venĝan karmanjolon <a href="almozulo.html#fn_(*)">(*)</a>
            </span><br></p>
      <hr>
      <p><a name="fn_(*)"></a>(*) Karmanjolo: revolucia kanto.
      </p>
      <hr>
      <div class="footer"><a href="liriko.html">
            LIRIKO KAJ PRAKTIKO
            &nbsp;&gt;&gt;</a></div>
   </body>
</html>