<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         
         
         	          Imite rimite
         		  laŭ Julio Baghy.
         
         
         LA VIDVOHOMO MEDITAS
         
      </title>
   </head>
   <body background="../bld/papero.jpg">
      <div class="header"><span class="header_left"><a href="ppp.html">&lt;&lt;&nbsp;
               P. P. P.
               aŭ
               POR PLENIGI PAĜOJN
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <blockquote class="note">
         
         	          Imite rimite
         		  laŭ Julio Baghy.
         
      </blockquote>
      <h3 class="head">
         
         
         LA VIDVOHOMO MEDITAS
         
      </h3>
      <p align="center" class="stanza"><span class="l">         Multfoje, se la vidvo ardas,
            </span><br><span class="l">         En fremda lito li petardas
            </span><br><span class="l">         Kaj plantas en dezerto rozon,
            </span><br><span class="l">         Forgesas fotografan pozon
            </span><br><span class="l">         Kaj kiel dando volas sceni,
            </span><br><span class="l">         Ĉevale ami, beste heni,
            </span><br><span class="l">         Saturas tiam lin kompren':
            </span><br><span class="l">         Naskiĝis li por... am-ge-hen'!
            </span><br></p>
      <p align="center" class="stanza"><span class="l">         Multfoje, se la vidvo dignas,
            </span><br><span class="l">         Senmone ĝojon li rezignas,
            </span><br><span class="l">         Palpfosas sube, flagas ruĝe,
            </span><br><span class="l">         En robon velas sin rifuĝe,
            </span><br><span class="l">         Agrafas, ruktas, gratas, krias
            </span><br><span class="l">         Kaj kiel luno rotacias,
            </span><br><span class="l">         Saturas tiam lin kompren':
            </span><br><span class="l">         Li kuŝas febra sur kusen'.
            </span><br></p>
      <p align="center" class="stanza"><span class="l">         Multfoje, se la vidvo larmas,
            </span><br><span class="l">         Per sobraj pentoj bilde svarmas,
            </span><br><span class="l">         Por taksi teran amabsorbon
            </span><br><span class="l">         Rigardas sian nudan korpon
            </span><br><span class="l">         Kaj trotas, tremas, tranĉas, trikas
            </span><br><span class="l">         Kaj flikŝuiste sin reflikas,
            </span><br><span class="l">         Saturas tiam lin kompren':
            </span><br><span class="l">         Ĝi estas la ĉiea pen'.
            </span><br></p>
      <p align="center" class="stanza"><span class="l">         Multfoje, se la vidvo bojas,
            </span><br><span class="l">         Perfide pri bankroto ĝojas,
            </span><br><span class="l">         En grunto kotas, mute stultas,
            </span><br><span class="l">         Senĝoje hontas, katapultas,
            </span><br><span class="l">         Akcias ĉekojn, reĝojn mordas,
            </span><br><span class="l">         Sin banas, trempas, frotas, tordas,
            </span><br><span class="l">         Saturas tiam lin kompren':
            </span><br><span class="l">         Ne pafas lia karaben'.
            </span><br></p>
      <p align="center" class="stanza"><span class="l">         La vidvo tiam krie krizas,
            </span><br><span class="l">         Valorajn bubojn ronde ĉizas,
            </span><br><span class="l">         Kaj la dungita prototipo
            </span><br><span class="l">         Fariĝas pupo, aŭ nur... pipo!
            </span><br><span class="l">         Li tiam volus maŝojn ligi
            </span><br><span class="l">         Kaj la poetojn tuj pendigi,
            </span><br><span class="l">         Ĉar ili vere mokas lin
            </span><br><span class="l">         Kun sia brua rimmaŝin'!
            </span><br></p>
      <hr>
      <div class="footer"><a href="postoperacio.html">
            
            
            POST LA OPERACIO
            &nbsp;&gt;&gt;</a></div>
   </body>
</html>