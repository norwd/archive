<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         AVERTO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="nokthoro.html">&lt;&lt;&nbsp;
               MI SONĜIS DUM NOKTHORO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         AVERTO
         
      </h3>
      <p align="center" class="stanza"><span class="l">         Vi estas vendistino en urba magazeno
            </span><br><span class="l">         Kaj de ŝminkaĵoj pruntas la sanon de l' vizaĝo,
            </span><br><span class="l">         Ĉu tial vi forgesis pri hejmo kaj deveno
            </span><br><span class="l">         Dum via patro tondas la hundojn de l' vilaĝo?
            </span><br></p>
      <p align="center" class="stanza"><span class="l">         Se foje ― tre malofte ― parade vi revenas
            </span><br><span class="l">         Al hejma kabaneto tagmezon dum dimanĉo,
            </span><br><span class="l">         Afekte ĝian lingvon jam ne plu vi komprenas
            </span><br><span class="l">         Kaj honte vi ignoras eĉ trajtojn de l' fianĉo.
            </span><br></p>
      <p align="center" class="stanza"><span class="l">         Mi amas vin, Salika, ― mi rajtas do riproĉi,
            </span><br><span class="l">         Ke vi la nazon portas tro super la nivelo;
            </span><br><span class="l">         Ke vi aspektas kvazaŭ vi celus tuj dekroĉi 
            </span><br><span class="l">         Per aroganta movo la stelojn de l' ĉielo.
            </span><br></p>
      <p align="center" class="stanza"><span class="l">         Fiera vendistino, vin kaptis iluzio
            </span><br><span class="l">         Kaj vane vi esperas plenumon de l' miraklo,
            </span><br><span class="l">         Ĉar ĉe l' altara pompo de via falsa dio
            </span><br><span class="l">         Vi genufleksas antaŭ malplena tabernaklo.
            </span><br></p>
      <p align="center" class="stanza"><span class="l">         Revenu sur la vojon signitan de l' destino,
            </span><br><span class="l">         Forgesu kavajn vortojn de danda kavaliro,
            </span><br><span class="l">         Ĉar kiam rozoj velkos, ― la dornojn, vendistino,
            </span><br><span class="l">         La kavaliro lasos al simpla... kala viro.
            </span><br></p>
      <hr>
      <div class="footer"><a href="negxhomo.html">
            TRO HOMA SORTO DE IU NEĜHOMO
            &nbsp;&gt;&gt;</a></div>
   </body>
</html>