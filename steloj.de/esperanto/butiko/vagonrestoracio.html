<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         VAGONRESTORACIO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="negxhomo.html">&lt;&lt;&nbsp;
               TRO HOMA SORTO DE IU NEĜHOMO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         VAGONRESTORACIO
         
      </h3>
      <p align="center" class="stanza"><span class="l">         En vagonar' ... Tra l' koridor' 
            </span><br><span class="l">         La subkelner' rapidas
            </span><br><span class="l">         Kaj sonorilon kun fervor' 
            </span><br><span class="l">         Faklerte li agitas;
            </span><br><span class="l">         Per majstra sving': 
            </span><br><span class="l">         Glingling'... glingling'...
            </span><br><span class="l">         Ĝi estas la signalo.
            </span><br></p><span class="l">
         <p align="center"><img src="../bld/butiko/vagono1.gif" alt="vagono1" vspace="20"></p>
         </span><br><p align="center" class="stanza"><span class="l">         Samkiel tigroj, al regalo 
            </span><br><span class="l">         La malsatantoj el la kaĝo
            </span><br><span class="l">         Sin premas, puŝas, vin kontuzas 
            </span><br><span class="l">         Kaj iom honte sin ekskuzas:
            </span><br><span class="l">         „Necesas manĝi dum vojaĝo!“
            </span><br></p>
      <p align="center" class="stanza"><span class="l">         Tagmanĝo-hor', ― stomako-hor'...
            </span><br><span class="l">         La manĝavida procesi'
            </span><br><span class="l">         Pilgrimas tra la koridor'
            </span><br><span class="l">         Al la vagonrestoraci'.
            </span><br></p>
      <p align="center" class="stanza"><span class="l">         Tangante aŭ Vit-dance,
            </span><br><span class="l">         Skuate kaj balance
            </span><br><span class="l">         Sed tamen kun obstino
            </span><br><span class="l">         Vi trapenetras lerte
            </span><br><span class="l">         Ĝis... ĉarma solulino. ―
            </span><br><span class="l">         ― (Ĉe ŝia tablo, certe,
            </span><br><span class="l">         En la vagonrestoraci'
            </span><br><span class="l">         Naskiĝos am-konversaci'.) ―
            </span><br></p>
      <p align="center" class="stanza"><span class="l">         Sed tie en la manĝvagon'
            </span><br><span class="l">         La ĉefkelner' ordonas;
            </span><br><span class="l">         Arbitre, jes, ― ne laŭ bezon',
            </span><br><span class="l">         Sidlokojn li disdonas.
            </span><br></p>
      <p align="center" class="stanza"><span class="l">         Li ŝin sidigas sen demand'
            </span><br><span class="l">         Ĉe tablo nur duloka
            </span><br><span class="l">         Izole apud juna dand'
            </span><br><span class="l">         Afekte tro provoka,
            </span><br><span class="l">         Dum vin li ŝovas, ve-ho-ve!
            </span><br><span class="l">         Kun trio de la Sav-Arme'...
            </span><br></p>
      <p align="center" class="stanza"><span class="l">         Nun komenciĝas la ĵonglad'
            </span><br><span class="l">         Per fork', tranĉilo kaj kuler',
            </span><br><span class="l">         Kaj nur perfekta akrobat'
            </span><br><span class="l">         Sin nutri povas sen sufer',
            </span><br><span class="l">         Ĉar pro la sku' de l' vagonar'
            </span><br><span class="l">         Moviĝas via manĝilar'.
            </span><br><span class="l">         La supteler' kun vermiĉel'
            </span><br><span class="l">         Turniĝas kiel karusel', ―
            </span><br></p>
      <p align="center" class="stanza"><span class="l">         Se fine vi ĝin paralizas,
            </span><br><span class="l">         Jen la botelo mobilizas
            </span><br><span class="l">         Kaj via glaso improvizas
            </span><br><span class="l">         Vetkuron al najbara glas'
            </span><br><span class="l">         Dum la kelnero en ekstaz'
            </span><br><span class="l">         Germane diras: „Was ist das? “   <a href="vagonrestoracio.html#fn_(1)">(1)</a>
            	         
            
            </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Kaj malfacile estas plu
            </span><br><span class="l">         Atingi al la buŝotru'.
            </span><br><span class="l">         Nu, vere, perkulere
            </span><br><span class="l">         Ne ŝajnas tro danĝere,
            </span><br><span class="l">         Sed per la fork' kun dentoj pikaj
            </span><br><span class="l">         La provoj estas pli komplikaj
            </span><br><span class="l">         Kaj celmaltrafe
            </span><br><span class="l">         Preterpafe
            </span><br><span class="l">         Vi tuŝas meze de la vang',
            </span><br><span class="l">         El kiu fluas varma sang'
            </span><br><span class="l">         Dum la kelner' kun interes'
            </span><br><span class="l">         Hispane krias: „ !Eso es! “  <a href="vagonrestoracio.html#fn_(2)">(2)</a>
            	      
            </span><br></p>
      <p align="center" class="stanza"><span class="l">         Por trinki sekvas nun ekzerc'
            </span><br><span class="l">         Simila al malbona ŝerc',
            </span><br><span class="l">         Ĝis fine, je la kvina prov',
            </span><br><span class="l">         La glason vi sukcese levas
            </span><br><span class="l">         Kaj ĝojas pri la buŝotrov'
            </span><br><span class="l">         Kaj jam pri bona trinko revas,
            </span><br><span class="l">         Sed ĉar tunelo vin englutas,
            </span><br><span class="l">         Vi nun baraktas en mallum'
            </span><br><span class="l">         Kaj vian plenan glason ŝutas
            </span><br><span class="l">         En apertaĵon de l' kolum'
            </span><br><span class="l">         Dum la kelner' ― (aŭ kiu ajn) ―
            </span><br><span class="l">         Demandas angle: „Does it rain?“   <a href="vagonrestoracio.html#fn_(3)">(3)</a>
            </span><br></p><span class="l">
         <p align="center"><img src="../bld/butiko/vagono2.gif" alt="vagono2" vspace="20"></p>          
         </span><br><p align="center" class="stanza"><span class="l">         La glason vi formetas honte
            </span><br><span class="l">         Kaj ĵuras, ke de nun, estonte
            </span><br><span class="l">         Vi ne plu trinkos sub tunel',
            </span><br><span class="l">         Eĉ ne el suĉbotel'...
            </span><br></p>
      <p align="center" class="stanza"><span class="l">         Nu, fine, oni nun eliras
            </span><br><span class="l">         El la tunelo kaj ... vi miras,
            </span><br><span class="l">         Ĉar dum mallum' vi metis glason
            </span><br><span class="l">         En la teleron de najbar'
            </span><br><span class="l">         Kaj pardonpete pri l' fuŝfar'
            </span><br><span class="l">         Vi nun... renversas lian tason
            </span><br><span class="l">         Dum la kelner', post inventar',
            </span><br><span class="l">         Konstatas france: „ Quel bazar! “  <a href="vagonrestoracio.html#fn_(4)">(4)</a>
            	      
            </span><br></p>
      <p align="center" class="stanza"><span class="l">         La vagonaro malrapidas,
            </span><br><span class="l">         Eĉ haltas tempon ĉe staci';
            </span><br><span class="l">         Ĉi tiun tempon vi profitas
            </span><br><span class="l">         Por nutri vin sen rotaci'.
            </span><br><span class="l">         Entute estas tre agrable
            </span><br><span class="l">         Sidadi firme apudtable ...
            </span><br></p>
      <p align="center" class="stanza"><span class="l">         Bruanta skuego!
            </span><br><span class="l">         Skuanta bruego!
            </span><br><span class="l">         Alarmparol':
            </span><br><span class="l">         „Ĉu karambol'?“
            </span><br></p>
      <p align="center" class="stanza"><span class="l">         Konfuz',
            </span><br><span class="l">         Kontuz', ―
            </span><br><span class="l">         Ĉar sen averto, sen signal',
            </span><br><span class="l">         Laŭ manier' de kanibal'
            </span><br><span class="l">         Kaj laŭ sistemo de barbar'
            </span><br><span class="l">         Kun la dormema vagonar'
            </span><br><span class="l">         Kontaktis ĵus lokomotiv'!
            </span><br><span class="l">         Sufiĉas tiu ĉi motiv',
            </span><br><span class="l">         Por ke nazumo via tuj
            </span><br><span class="l">         Fordronu en la kompotuj' ...
            </span><br></p>
      <p align="center" class="stanza"><span class="l">         Silente nun kaj kun metod'
            </span><br><span class="l">         Vi fiŝkaptadas en kompot'
            </span><br><span class="l">         Por savi ĝin de la pere'
            </span><br><span class="l">         Sur fundo kompotuja,
            </span><br><span class="l">         Dum tiuj de la Sav-Arme'
            </span><br><span class="l">         Hebree kantas: „ Haleluja! “
            </span><br></p><span class="l">
         <p align="center"><img src="../bld/butiko/vagono3.gif" alt="vagono3" vspace="20"></p>
         </span><br><p align="center" class="stanza"><span class="l">         Refoje jam vi povas miri,
            </span><br><span class="l">         Ĉar vi konstatas ĵus, ke vi
            </span><br><span class="l">         Forgesis ja malsupreniri
            </span><br><span class="l">         Dum lasta halto ĉe l' staci'!
            </span><br></p>
      <p align="center" class="stanza"><span class="l">         Kaj la kelnero provas blagi
            </span><br><span class="l">         En Esperanto: „ Volu pagi! “
            
            </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Digesta hor', siesta hor',
            </span><br><span class="l">         La ŝveloventra procesi'
            </span><br><span class="l">         Formigras tra la koridor'
            </span><br><span class="l">         El la vagonrestoraci'...
            </span><br></p>
      <hr>
      <p><a name="fn_(1)"></a>(1) „ Kio estas tio? “
      </p>
      <p><a name="fn_(2)"></a>(2)  „ Tiel estas! “
      </p>
      <p><a name="fn_(3)"></a>(3) „ Ĉu pluvas? “
      </p>
      <p><a name="fn_(4)"></a>(4)  „ Kia bazaro! “
      </p>
      <hr>
      <div class="footer"><a href="dusxaradoj.html">
            DU ŜARADOJ
            &nbsp;&gt;&gt;</a></div>
   </body>
</html>