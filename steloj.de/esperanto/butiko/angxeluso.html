<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         MODERNA ANĜELUSO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="kremkaful.html">&lt;&lt;&nbsp;
               KREMKAFUL'!
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         MODERNA ANĜELUSO
         
      </h3>
      <p align="center" class="stanza"><span class="l">         Meze de l' polvo kaj bruo de l' vivo
            </span><br><span class="l">         Haltu medite, pasanto, ĉar ĵus
            </span><br><span class="l">         Venis la horo de l' aperitivo ...
            </span><br><span class="l">         Aŭdu! Sonoras por vi l' anĝelus' ...
            </span><br></p>
      <p align="center" class="stanza"><span class="l">         Tintas kristale invito de l' glasoj,
            </span><br><span class="l">         Loge aromas parfum' de l' aniz';
            </span><br><span class="l">         Vidu, sur ĉiuj trinkejaj terasoj
            </span><br><span class="l">         Kuŝas peceto de ter-paradiz'.
            </span><br></p>
      <p align="center" class="stanza"><span class="l">         Frato, sidiĝu kaj mendu serene
            </span><br><span class="l">         Noblan trinkaĵon laŭ saĝa prefer',
            </span><br><span class="l">         Ĝuu la tagon, ― kaj danke-komprene
            </span><br><span class="l">         Havu rideton por via kelner'!
            </span><br></p>
      <p align="center" class="stanza"><span class="l">         Ŝvebu tra spacoj al monda ekstremo
            </span><br><span class="l">         Sur la velura flugil' de l' forges', ―
            </span><br><span class="l">         Lasu aliajn ĉe kafo kun kremo
            </span><br><span class="l">         Ŝimi en ombro de nigra cipres'.
            </span><br></p>
      <p align="center" class="stanza"><span class="l">         Meze de lumo reala aŭ reva
            </span><br><span class="l">         Inter bonhomoj vi estu bonhom'
            </span><br><span class="l">         Kaj vi facile pardonos al Eva,
            </span><br><span class="l">         Ke ― bedaŭrinde ― ŝi manĝis de l' pom'.
            </span><br></p>
      <p align="center" class="stanza"><span class="l">         Kion signifos nun burĝaj mizeroj?
            </span><br><span class="l">         Kion fakturo de via tajlor'?
            </span><br><span class="l">         Velkas la rozoj ... paliĝos ciferoj ...
            </span><br><span class="l">         Oron valoras nur ora humor' !
            </span><br></p>
      <p align="center" class="stanza"><span class="l">         Tiam pli alten komprena kompato
            </span><br><span class="l">         Portos la koron ĝis Ĝojo de l' Viv':
            </span><br><span class="l">         „ Pacon sur tero al ĉiu homfrato!
            </span><br><span class="l">         ... Venis la horo de l' aperitiv' ... “
            </span><br></p><span class="l">
         <p align="center"><img src="../bld/butiko/angxeluso.gif" alt="angxeluso" vspace="20"></p>
         </span><br><hr>
      <div class="footer"><a href="verlaine.html">
            AL PAUL VERLAINE
            &nbsp;&gt;&gt;</a></div>
   </body>
</html>