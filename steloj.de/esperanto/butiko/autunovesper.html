<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         AŬTUNOVESPER'
         
      </title>
   </head>
   <body background="../bld/papero.jpg">
      <div class="header"><span class="header_left"><a href="muziko.html">&lt;&lt;&nbsp;
               MUZIKO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         AŬTUNOVESPER'
         
      </h3>
      <blockquote class="note">
         	          Al mia samurbano Paul Verlaine.
         
      </blockquote>
      <p align="center" class="stanza"><span class="l">         Surprize-perfide
            </span><br><span class="l">         Enrampas avide
            </span><br><span class="l">         Aŭtunovesper'
            </span><br><span class="l">         Ĝis koro de l' urbo
            </span><br><span class="l">         Samkiel laŭ kurbo
            </span><br><span class="l">         Mistera klister'.
            </span><br></p>
      <p align="center" class="stanza"><span class="l">         Kun seka folio
            </span><br><span class="l">         Nur melankolio
            </span><br><span class="l">         Defalas de l' arb';
            </span><br><span class="l">         Nudbranĉoj groteskas,
            </span><br><span class="l">         Nenio plu kreskas
            </span><br><span class="l">         Krom ― eble ― la barb'.
            </span><br></p>
      <p align="center" class="stanza"><span class="l">         Kaj kvazaŭ el tombo
            </span><br><span class="l">         De prakatakombo
            </span><br><span class="l">         Plorventas kantik';
            </span><br><span class="l">         Mi tremas ekfebre
            </span><br><span class="l">         Kaj migras funebre
            </span><br><span class="l">         Al trinkobutik' .....
            </span><br></p>
      <hr>
      <div class="footer"><a href="horodelprogreso.html">
            LA HORO DE L' PROGRESO
            &nbsp;&gt;&gt;</a></div>
   </body>
</html>