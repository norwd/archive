<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         ĈASTEMULINO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="kinematografejo.html">&lt;&lt;&nbsp;
               EN KINEMATOGRAFEJO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         ĈASTEMULINO
         
      </h3>
      <p align="center" class="stanza"><span class="l">         Estu pluv- aŭ sun-vetero,
            </span><br><span class="l">         Pro la korpa estetik'
            </span><br><span class="l">         Faru kun aŭ sen haltero
            </span><br><span class="l">         Iom pli da gimnastik'.
            </span><br></p>
      <p align="center" class="stanza"><span class="l">         Ĉiutage kvaronhoron
            </span><br><span class="l">         Vi dediĉu al la san'
            </span><br><span class="l">         Ekzercante ĉiun poron,
            </span><br><span class="l">         Ĉiun parton de organ'.
            </span><br></p>
      <p align="center" class="stanza"><span class="l">         Kaj por ke bacil' ne ĝermu
            </span><br><span class="l">         Pro malsaĝa higien',
            </span><br><span class="l">         La fenestrojn vi malfermu
            </span><br><span class="l">         Post forigo de l' kurten'.
            </span><br></p>
      <p align="center" class="stanza"><span class="l">         Jako, veŝto, eĉ kalsono
            </span><br><span class="l">         Ĝenus viajn movojn, dum
            </span><br><span class="l">         ― Sendepende de l' sezono ―
            </span><br><span class="l">         Taŭgas nur l' Adam-kostum'!
            
            	  </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Jen la burĝo Dikapot,
            </span><br><span class="l">         Kiu vole kaj konscie
            </span><br><span class="l">         Ĉiutage sen trikot'
            </span><br><span class="l">         Gimnastikas energie.
            </span><br></p>
      <p align="center" class="stanza"><span class="l">         Unu, du ... la dekstra krur'
            </span><br><span class="l">         Levas sin dum la maldekstra
            </span><br><span class="l">         Sin apogas kontraŭ mur',
            </span><br><span class="l">         Kio estas ĝuo ekstra,
            </span><br></p>
      <p align="center" class="stanza"><span class="l">         Unu, du ... nun trunkoklin'
            </span><br><span class="l">         Kun postaĵ-altiĝ' kontrasta,
            </span><br><span class="l">         Tiel, ke la rusta spin'
            </span><br><span class="l">         Refariĝu jun-elasta.
            </span><br></p>
      <p align="center" class="stanza"><span class="l">         Unu, du ... jen sur la kap'
            </span><br><span class="l">         Dikapot sin tenas bone;
            </span><br><span class="l">         Unu, du ... ĵus forta frap'
            </span><br><span class="l">         Bruis ĉe la pord' ordone!
            </span><br></p>
      <p align="center" class="stanza"><span class="l">         Pliinsistas jam la bru',
            </span><br><span class="l">         Kvazaŭ dum koler' arpeĝoj,
            </span><br><span class="l">         Kun minaco de detru'
            </span><br><span class="l">         En la nomo de la leĝoj.
            </span><br></p>
      <p align="center" class="stanza"><span class="l">         „Nun malfermu, civitan'“,
            </span><br><span class="l">         De ekstere sonas peto,
            </span><br><span class="l">         „La policokapitan'
            </span><br><span class="l">         Al vi venas por enketo!“
            </span><br></p>
      <p align="center" class="stanza"><span class="l">         Dikapot ĉe l' pordo-ans'
            </span><br><span class="l">         Sur sin metas tablotukon,
            </span><br><span class="l">         Ĉar en ĉiu cirkonstanc'
            </span><br><span class="l">         Oni montru bonedukon.
            </span><br></p>
      <p align="center" class="stanza"><span class="l">         Li malfermas sen protest' ...
            </span><br><span class="l">         Jen ĉe l' pordo vir' postenas
            </span><br><span class="l">         Dum, pro lia stranga vest',
            </span><br><span class="l">         Sinjorino preskaŭ svenas.
            </span><br></p>
      <p align="center" class="stanza"><span class="l">         Tuj la viro diras: „Nu,
            </span><br><span class="l">         Ŝajnas, ke ni trafis ĝuste:
            </span><br><span class="l">         Nuda sube de l' genu'
            </span><br><span class="l">         Nuda ankaŭ ĉirkaŭbruste.
            </span><br></p>
      <p align="center" class="stanza"><span class="l">         Danku Dion, sinjorin',
            </span><br><span class="l">         Ke ― (la mezon inkluzive) ―
            </span><br><span class="l">         Li almenaŭ parte sin
            </span><br><span class="l">         Kovras, kvankam primitive.
            </span><br></p>
      <p align="center" class="stanza"><span class="l">         Tiel statas la afer'“,
            </span><br><span class="l">         ― Li al Dikapot pretendas:
            </span><br><span class="l">         „Kontraŭ via nud-aper'
            </span><br><span class="l">         Tiu sinjorino plendas,
            </span><br></p>
      <p align="center" class="stanza"><span class="l">         Ĉar vi trude dum maten'
            </span><br><span class="l">         Strange vin metamorfozas;
            </span><br><span class="l">         Ĉe l' fenestro, sen kurten'
            </span><br><span class="l">         Vi tutnuda vin ekspozas!“
            </span><br></p>
      <p align="center" class="stanza"><span class="l">         „Jes, sinjoro, tiu scen' ― “
            </span><br><span class="l">         Nun la sinjorin' impone
            </span><br><span class="l">         Diras ― „estas abomen',
            </span><br><span class="l">         Kiu ĝenas min persone.“
            </span><br></p>
      <p align="center" class="stanza"><span class="l">         „Sed permesu“, ― Dikapot
            </span><br><span class="l">         Vigle provas sin defendi,
            </span><br><span class="l">         „Ja ne temas pri komplot'
            </span><br><span class="l">         Por vin iel ajn ofendi, ―
            </span><br></p>
      <p align="center" class="stanza"><span class="l">         Nur honeste, kun fervor',
            </span><br><span class="l">         Kiel Higien' indikas,
            </span><br><span class="l">         Mi dum frumatena hor'
            </span><br><span class="l">         Pro la sano gimnastikas.
            </span><br></p>
      <p align="center" class="stanza"><span class="l">         Krome, vi konstatu, ke l'
            </span><br><span class="l">         Plej proksima dom-najbaro
            </span><br><span class="l">         Loĝas je duona mejl'
            </span><br><span class="l">         De ĉi tiu trotuaro!“
            </span><br></p>
      <p align="center" class="stanza"><span class="l">         „Fakte, ja ne estas ŝanĉ'“,
            </span><br><span class="l">         ― Nun la policist' komprenas,
            </span><br><span class="l">         „Ke je tiu ĉi distanc'
            </span><br><span class="l">         La sinjoro iun ĝenas.“
            </span><br></p>
      <p align="center" class="stanza"><span class="l">         Tiam la ĉastemulin'
            </span><br><span class="l">         Ĵuras pure kaj lojale:
            </span><br><span class="l">         „Kredu, ke mi vidas lin
            </span><br><span class="l">         Per ... binoklo tre detale.“
            </span><br></p>
      <hr>
      <div class="footer"><a href="nigratago.html">
            NIGRA TAGO
            &nbsp;&gt;&gt;</a></div>
   </body>
</html>