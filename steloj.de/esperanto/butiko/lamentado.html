<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         LAMENTADO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="monismo.html">&lt;&lt;&nbsp;
               "MONISMO"
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         LAMENTADO
         
      </h3>
      <p align="center" class="stanza"><span class="l">         Ho triste povra, dura sort'
            </span><br><span class="l">         De la moroz-obskura vort' !
            </span><br></p>
      <p align="center" class="stanza"><span class="l">         Tenere aŭ lascive
            </span><br><span class="l">         Mi strebas volitive
            </span><br><span class="l">         Ascendi al sublima sfer',
            </span><br><span class="l">         Eskapi el obscena strat',
            </span><br><span class="l">         Tra virga spac' de l' stratosfer
            </span><br><span class="l">         Fordrivi fluse kun beat'!
            </span><br></p>
      <p align="center" class="stanza"><span class="l">         Aĥ, aĥ ! ― Anstataŭ pimpe
            </span><br><span class="l">         Alaŭdjubili al la lum'
            </span><br><span class="l">         Ja licas nur sengrimpe
            </span><br><span class="l">         Langvori en mucida hum'. 
            </span><br></p>
      <p align="center" class="stanza"><span class="l">         Perversa fato sur mi pezas:
            </span><br><span class="l">         La tradici' min ne aprezas,
            </span><br><span class="l">         Agnoskas min nur kun fobio
            </span><br><span class="l">         Obtuz-aŭdace la prolet';
            </span><br><span class="l">         Mi vivas nur per stipendio
            </span><br><span class="l">         Parcimonia de poet' .....
            </span><br></p>
      <p align="center" class="stanza"><span class="l">         Prononci min ja ŝajnas tiklo
            </span><br><span class="l">         Provoka kontraŭ l' idiom',
            </span><br><span class="l">         Mi tial ŝimas en ventriklo
            </span><br><span class="l">         De sinekzalta histrion';
            </span><br><span class="l">         Filistroj min en blinda hast'
            </span><br><span class="l">         Damnante sakras nur bombast',
            </span><br><span class="l">         Mi sekve restas la mizera
            </span><br><span class="l">         Enigmo esotera.
            </span><br></p>
      <p align="center" class="stanza"><span class="l">         Kaj se vi darfus, per pafil',
            </span><br><span class="l">         Lugubra ido de la Vermo,
            </span><br><span class="l">         Vi min ekspedus al ekzil',
            </span><br><span class="l">         Aŭ al geheno, al ekstermo,
            </span><br><span class="l">         Kaj tamen: Estas mi la Fil'
            </span><br><span class="l">         De generanta lumo-pil', ―
            </span><br><span class="l">         La pil' de l' nova termo!
            </span><br></p>
      <p align="center" class="stanza"><span class="l">         Ho filoj
            </span><br><span class="l">         De piloj,
            </span><br><span class="l">         Preparu vin al skerm'
            </span><br><span class="l">         Pro ĉiu nova term',
            </span><br><span class="l">         Ĉar aŭtentikaj filoj
            </span><br><span class="l">         De l' Fundament' la vojon baras
            </span><br><span class="l">         Kaj ĉe la novaj termo-piloj
            </span><br><span class="l">         Nun taciturne gardostaras .....
            </span><br></p>
      <p align="center" class="stanza"><span class="l">         Ĉu hurli do? ― Ne estus fajne!
            </span><br><span class="l">         Anstataŭ tio ni sen halt'
            </span><br><span class="l">         Preparu nin al ŝtormosalt',
            </span><br><span class="l">         Ĉar tre probable plej verŝajne
            </span><br><span class="l">         Aperos baldaŭ Efialt'!
            </span><br></p>
      <hr>
      <div class="footer"><a href="japanabalado.html">
            JAPANA BALADO
            &nbsp;&gt;&gt;</a></div>
   </body>
</html>