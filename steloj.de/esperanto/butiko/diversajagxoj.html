<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         LA DIVERSAJ AĜOJ DE L' HOMO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="respekte.html">&lt;&lt;&nbsp;
               TRE RESPEKTE
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         LA DIVERSAJ AĜOJ DE L' HOMO
         
      </h3>
      <p align="center" class="stanza"><span class="l">         En supra ĉambro, lulo ... lulo ...
            </span><br><span class="l">         Anĝele dormas la etulo:
            </span><br><span class="l">	       Etaĝo.
            </span><br></p>
      <p align="center" class="stanza"><span class="l">         Sed baldaŭ li el dorm' sin ŝiras
            </span><br><span class="l">         Kaj pri la bela mondo miras:
            </span><br><span class="l">              Miraĝo.
            </span><br></p>
      <p align="center" class="stanza"><span class="l">         Jam ne plu side li tamburas,
            </span><br><span class="l">         Sed tra la dom' esplore kuras:
            </span><br><span class="l">	      Kuraĝo.
            </span><br></p>
      <p align="center" class="stanza"><span class="l">         Kun vundoj li (kaj sen rubandoj)
            </span><br><span class="l">         Revenas el stratbubaj bandoj:
            </span><br><span class="l">	 	 Bandaĝo.
            </span><br></p>
      <p align="center" class="stanza"><span class="l">         Kaj baldaŭ sekvas li kun ĝojo
            </span><br><span class="l">         Knabinon ĉien sur la vojo:
            </span><br><span class="l">	          Vojaĝo.
            </span><br></p>
      <p align="center" class="stanza"><span class="l">         Al ŝi li donas sian nomon:
            </span><br><span class="l">         Por fondi kune novan domon:
            </span><br><span class="l">	          Domaĝo.
            </span><br></p>
      <p align="center" class="stanza"><span class="l">         Li tiam estas tre utila
            </span><br><span class="l">         Fortika viro, kvankam vila:
            </span><br><span class="l">	          Vilaĝo.
            </span><br></p>
      <p align="center" class="stanza"><span class="l">         Kaj post rapida tempopaso
            </span><br><span class="l">         Postrestas nur senviva maso:
            </span><br><span class="l">	          Masaĝo.
            </span><br></p>
      <p align="center" class="stanza"><span class="l">         P. S.
            </span><br><span class="l">         Ni ne apliku al Virino
            </span><br><span class="l">         Ĉi tiun viv- kaj rimo-saĝon,
            </span><br><span class="l">         Ĉar de l' komenco ĝis la fino
            </span><br><span class="l">         Ŝi ĉiam havas saman aĝon:
            </span><br><span class="l">	          Avantaĝo:
            </span><br></p>
      <hr>
      <div class="footer"><a href="printempavarianto.html">
            PRINTEMPA VARIANTO
            &nbsp;&gt;&gt;</a></div>
   </body>
</html>