<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         ALIA EPIGRAMO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="epigramo.html">&lt;&lt;&nbsp;
               EPIGRAMO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         ALIA EPIGRAMO
         
      </h3>
      <p align="center" class="stanza"><span class="l">         Tre konata recenzisto
            </span><br><span class="l">         Skribis foje en recenzon
            </span><br><span class="l">         Saĝan frazon, kies sencon
            </span><br><span class="l">         Fuŝkripligis la presisto.
            </span><br></p>
      <p align="center" class="stanza"><span class="l">         Tiu fraz' aperis jene:
            </span><br><span class="l">         ― (Aŭ almenaŭ proksimume,
            </span><br><span class="l">         Ĉar mi citas nur resume
            </span><br><span class="l">         Ne povante citi plene) ―
            </span><br></p>
      <p align="center" class="stanza"><span class="l">         „Nun ankoraŭ tre modestas
            </span><br><span class="l">         Niaj libroj kaj gazetoj,
            </span><br><span class="l">         Ĉar l' original-poetoj
            </span><br><span class="l">         Certe tro ... <em>malmutaj</em> estas.“
            </span><br></p>
      <p align="center" class="stanza"><span class="l">         Kaj legant' ne kompreninte,
            </span><br><span class="l">         Ke en tiu ĉi deklaro
            </span><br><span class="l">         Kuŝas dika preseraro,
            </span><br><span class="l">         Diris grave: „Bedaŭrinde!“
            </span><br></p>
      <hr>
      <div class="footer"><a href="telegramo.html">
            TELEGRAMO
            &nbsp;&gt;&gt;</a></div>
   </body>
</html>