<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         TRE RESPEKTE
         
      </title>
   </head>
   <body background="../bld/papero.jpg">
      <div class="header"><span class="header_left"><a href="konsolado.html">&lt;&lt;&nbsp;
               KONSOLADO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         TRE RESPEKTE
         
      </h3>
      <p align="center" class="stanza"><span class="l">         Se ie ajn en la ĝardeno 
            </span><br><span class="l">         De l' vivo estas suna loko, 
            </span><br><span class="l">         Memkompreneble vi sen peno 
            </span><br><span class="l">         Okupas ĝin de praepoko. 
            </span><br></p>
      <p align="center" class="stanza"><span class="l">         Jam via patro, via avo
            </span><br><span class="l">         Beate tie ĉi kvietis,
            </span><br><span class="l">         Dum bona fil' de bona sklavo 
            </span><br><span class="l">         Modeste en angul' vegetis.
            </span><br></p>
      <p align="center" class="stanza"><span class="l">         Mi ne riproĉas, akvokapo, 
            </span><br><span class="l">         Ke vi misuzas tro da loko,  
            </span><br><span class="l">         Sed ke tro brue post agapo 
            </span><br><span class="l">         Al ni vi ruktas kun provoko,
            </span><br></p>
      <p align="center" class="stanza"><span class="l">         Ke kiel verbon en aktivo
            </span><br><span class="l">         Vi funde konas nur „oscedi“, 
            </span><br><span class="l">         Ke vi nenion dum la vivo 
            </span><br><span class="l">         Persone faris, krom... heredi!
            </span><br></p>
      <p align="center" class="lcenter">* * *</p>
      <p align="center" class="stanza"><span class="l">         Kaj nun, laŭ la Evangelio, 
            </span><br><span class="l">         Mi tre respekte, sen minacoj, 
            </span><br><span class="l">         Salutas vin, ho familio
            </span><br><span class="l">         De l' kukurbacoj!
            </span><br></p>
      <hr>
      <div class="footer"><a href="diversajagxoj.html">
            LA DIVERSAJ AĜOJ DE L' HOMO
            &nbsp;&gt;&gt;</a></div>
   </body>
</html>