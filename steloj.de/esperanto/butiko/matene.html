<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         MORGAŬ MATENE!
         
      </title>
   </head>
   <body background="../bld/papero.jpg">
      <div class="header"><span class="header_left"><a href="propagando.html">&lt;&lt;&nbsp;
               LA PROPAGANDA TAĈMENTO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         MORGAŬ MATENE!
         
      </h3>
      <blockquote class="note">
         
         <p class="first_p">
            	          (Kanzono)
            
         </p>
         
         <p class="p">
            		  (Teksto, kiu povas esti preteksto
            		  al kakofonia saksofonio.)
            
         </p>
         
      </blockquote>
      <p align="center" class="stanza"><span class="l">         Kiam dum vespera hor'
            </span><br><span class="l">         Sur kanapo vi digestas, 
            </span><br><span class="l">         Talpe venas kreditor'
            </span><br><span class="l">         Kaj frakase ekprotestas,
            </span><br><span class="l">         Ĉar pro spito aŭ malord'
            </span><br><span class="l">         Kvitancigi vi forgesas,
            </span><br><span class="l">         Tiam vi lin ĝis la pord'
            </span><br><span class="l">         Komplimentas kaj promesas:
            </span><br></p>
      <p align="center" class="stanza"><span class="l">         Morgaŭ matene, certe, jes,
            </span><br><span class="l">         Estas ĵuro kaj promes', ―
            </span><br><span class="l">         Morgaŭ matene, sed ne nun,
            </span><br><span class="l">         Kiam ĉaste palas lun'
            </span><br><span class="l">         Kun radio brila, ―
            </span><br><span class="l">         Morgaŭ matene, jes, ― sed nun
            </span><br><span class="l">         Lasu min trankvila!
            </span><br></p>
      <p align="center" class="stanza"><span class="l">         Kaj se via bopatrin'
            </span><br><span class="l">         Vin invitas, jam sen ĝeno,
            </span><br><span class="l">         Ke vi akompanu ĝin
            </span><br><span class="l">         Al balfesto ĝis mateno,
            </span><br><span class="l">         Vi, ― ĝentila kavalir', ―
            </span><br><span class="l">         Lace dorme nur oscedas
            </span><br><span class="l">         Kaj afekte kun sopir'
            </span><br><span class="l">         Ĵuras, kion vi ne kredas:
            </span><br></p>
      <p align="center" class="stanza"><span class="l">         Morgaŭ matene, certe, jes,
            </span><br><span class="l">         Estas ĵuro kaj promes', ―
            </span><br><span class="l">         Morgaŭ matene, sed ne nun,
            </span><br><span class="l">         Kiam ĉaste palas lun'
            </span><br><span class="l">         Kun radio brila, ―
            </span><br><span class="l">         Morgaŭ matene, jes, ― sed nun
            </span><br><span class="l">         Lasu min trankvila!
            </span><br></p>
      <p align="center" class="stanza"><span class="l">         Ĉu ne foje rememor'
            </span><br><span class="l">         Jam en vian kapon venis
            </span><br><span class="l">         Pri l' edziĝonokta hor',
            </span><br><span class="l">         Kiam varme vi ŝin tenis?
            </span><br><span class="l">         Kiel viro (ne ... hero'), 
            </span><br><span class="l">         Vi sincere ŝin karesis,
            </span><br><span class="l">         Eble ŝi postulis tro
            </span><br><span class="l">         Kaj afable vi promesis:
            </span><br></p>
      <p align="center" class="stanza"><span class="l">         Morgaŭ matene, certe, jes,
            </span><br><span class="l">         Estas ĵuro kaj promes', ―
            </span><br><span class="l">         Morgaŭ matene, sed ne nun,
            </span><br><span class="l">         Kiam ĉaste palas lun'
            </span><br><span class="l">         Kun radio brila, ―
            </span><br><span class="l">         Morgaŭ matene, jes, ― sed nun
            </span><br><span class="l">         Lasu min trankvila!
            </span><br></p>
      <p align="center" class="stanza"><span class="l">         Kaj ni ĉiuj, sen escept',
            </span><br><span class="l">         Ĉiam bonon nur intencas,
            </span><br><span class="l">         Ni admiras en koncept',
            </span><br><span class="l">         Kion ni ne tuj komencas:
            </span><br><span class="l">         Ŝpari monon, fumi nur
            </span><br><span class="l">         Tre modere, ne plu trinki ...
            </span><br><span class="l">         Kaj ni tion ĵuras sur
            </span><br><span class="l">         La kontrakto de Helsinki:
            </span><br></p>
      <p align="center" class="stanza"><span class="l">         Morgaŭ matene, certe, jes,
            </span><br><span class="l">         Estas ĵuro kaj promes', ―
            </span><br><span class="l">         Morgaŭ matene, sed ne nun,
            </span><br><span class="l">         Kiam ĉaste palas lun'
            </span><br><span class="l">         Kun radio brila, ―
            </span><br><span class="l">         Morgaŭ matene, jes, ― sed nun
            </span><br><span class="l">         Lasu min tranlcvila!
            </span><br></p>
      <hr>
      <div class="footer"><a href="miskompreno.html">
            MISKOMPRENO
            &nbsp;&gt;&gt;</a></div>
   </body>
</html>