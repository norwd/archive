<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         KONSENTITE
         
      </title>
   </head>
   <body background="../bld/papero.jpg">
      <div class="header"><span class="header_left"><a href="nigratago.html">&lt;&lt;&nbsp;
               NIGRA TAGO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         KONSENTITE
         
      </h3>
      <p align="center" class="stanza"><span class="l">         Bone, ― vi volas dorloti min
            </span><br><span class="l">         Kvazaŭ mi estus ankoraŭ infano,
            </span><br><span class="l">         Eta infano sur via sin',
            </span><br><span class="l">         Kiun vi tenus je l' mano.
            </span><br></p>
      <p align="center" class="stanza"><span class="l">         Bone, ― do lulu kaj vartu min
            </span><br><span class="l">         Ĝoje pro mia balbuta babilo,
            </span><br><span class="l">         Kaj ― antaŭ ĉio ― savgardu min
            </span><br><span class="l">         De malagrabla morbilo!
            </span><br></p>
      <p align="center" class="stanza"><span class="l">         Estu kompleta la komedi':
            </span><br><span class="l">         Kiel pupeton vi povas min ŝminki,
            </span><br><span class="l">         Sed ― mi petegas, pro l' bona Di':
            </span><br><span class="l">         Donu nun ankaŭ por trinki!
            </span><br></p>
      <hr>
      <div class="footer"><a href="heliko.html">
            LAŬ VIDPUNKTO DE HELIKO
            &nbsp;&gt;&gt;</a></div>
   </body>
</html>