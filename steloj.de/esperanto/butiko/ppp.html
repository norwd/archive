<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         P. P. P.
         aŭ
         POR PLENIGI PAĜOJN
         
      </title>
   </head>
   <body background="../bld/papero.jpg">
      <div class="header"><span class="header_left"><a href="telegramo.html">&lt;&lt;&nbsp;
               TELEGRAMO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         P. P. P.<br>
         aŭ<br>
         POR PLENIGI PAĜOJN
         
      </h3>
      <blockquote class="note">
         
         <p class="first_p">
            	          (Verkita laŭ metodo, pri kiu mi
            		  konfidence atentigas mian amikon
            		  Grenkamp)  <a href="ppp.html#fn_(*)">(*)</a>. 
            
         </p>
         
      </blockquote>
      <p align="center" class="stanza"><span class="l">         Kial mi pene tramigrus
            </span><br><span class="l">         Rimoserĉante la kompletan kolekton
            </span><br><span class="l">         De l' Esperantaj rimoj,
            </span><br><span class="l">         Se
            </span><br><span class="l">         Entute mi havas
            </span><br><span class="l">         Nenion por diri?
            </span><br></p>
      <p align="center" class="stanza"><span class="l">         Estas pli bone, pli malkare
            </span><br><span class="l">         Kaj samtempe tempoŝpare
            </span><br><span class="l">         ―-- (Pardonu ĉi tiun
            </span><br><span class="l">         Rimon neintencitan) ―
            </span><br><span class="l">         Sentencojn eternajn
            </span><br><span class="l">         Ligi bukede
            </span><br><span class="l">         Per versoj liberaj.
            </span><br></p>
      <p align="center" class="stanza"><span class="l">         La supro de l'
            </span><br><span class="l">         Blanka Monto 
            </span><br><span class="l">         Estas blanka, ĉar
            </span><br><span class="l">         Ĝin kovras neĝo ĉiama.
            </span><br><span class="l">         Pro tio, cetere,
            </span><br><span class="l">         La Monto nomiĝas tre ĝuste
            </span><br><span class="l">         „La Blanka“.
            <blockquote class="note">
               (Miaj versoj ankaŭ
               Nomiĝas „blankaj“,
               Sed
               Pro aliaj kaŭzoj.)
               
            </blockquote>
            </span><br></p>
      <p align="center" class="stanza"><span class="l">         De l' monto malsupren,
            </span><br><span class="l">         Malsupren al valoj
            </span><br><span class="l">         Fluadas sen halt' riveretoj,
            </span><br><span class="l">         Ĉar ... flui supren
            </span><br><span class="l">         Kontraŭus la leĝojn
            </span><br><span class="l">         Fizikajn.
            </span><br></p>
      <p align="center" class="stanza"><span class="l">         Ĉi tie ni haltu,
            </span><br><span class="l">         Ĉar pli ol du paĝojn
            </span><br><span class="l">         Oferi al tia versarto
            </span><br><span class="l">         Signifus de l' kompostisto
            </span><br><span class="l">         Misuzi la tempon
            </span><br><span class="l">         Kaj de l' afabla leganto
            </span><br><span class="l">         Verŝajne
            </span><br><span class="l">         Trouzi bonvolon.
            </span><br></p>
      <p align="center" class="stanza"><span class="l">         Krom tio, mi jam
            </span><br><span class="l">         Per tiu ruz-uzo
            </span><br><span class="l">         Atingis la celon:
            </span><br><span class="l">         La finon de l' paĝo.
            </span><br><span class="l">         Mi rajtas do
            </span><br><span class="l">         Kiel vi
            </span><br><span class="l">         Nun ripozi.
            </span><br></p>
      <hr>
      <p><a name="fn_(*)"></a>(*) 
         	 	 Nia ĉie kaj fame konata Univer... Salo Grenkamp
         		 publikigis libron, kiun li verkis mem: „5.000.000“
         		 Ĝi estas rimarkinda laŭ pluraj vidpunktoj. Unue, 
         		 la aŭtoro sukcesis jam en la nuran titolon enŝovi 
         		 6 nulojn ! ― Due, ĝi estas la sola verko eldonita en 
         		 Esperanto speciale por miopuloj, t. e.
         		 por miopuloj, kiuj ne posedas okulvitrojn. Tial la 
         		 paĝoj entenas nur malmultajn liniojn, sed, kompense, 
         		 tiuj malmultaj linioj konsistas el tre grandaj 
         		 literoj.
      </p>
      <hr>
      <div class="footer"><a href="vidvohomo.html">
            
            
            LA VIDVOHOMO MEDITAS
            &nbsp;&gt;&gt;</a></div>
   </body>
</html>