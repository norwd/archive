<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         TENTADO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="optimismo.html">&lt;&lt;&nbsp;
               OPTIMISMO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         TENTADO
         
      </h3>
      <center class="lg"><span class="l">	          Por liberiĝi de tento plej bone</span><br><span class="l">		  estas cedi al ĝi.</span><br><p align="right" class="signed">Oscar Wilde</p>
      </center>
      <p align="center" class="stanza"><span class="l">         Sur viaj lipoj nestas
            </span><br><span class="l">         De l' kisoj arda gento
            </span><br><span class="l">         Kaj plej frivole festas
            </span><br><span class="l">         La feston de la Tento.
            </span><br><span class="l">	    Mi sentas jukajn brulojn
            </span><br><span class="l">	    Kaj ... fermas la okulojn.
            
            </span><br></p>
      <p align="center" class="stanza"><span class="l">         Hel-tinte trile glitas
            </span><br><span class="l">         De l' rido gaja gamo
            </span><br><span class="l">         Kaj sorĉe ĝi invitas
            </span><br><span class="l">         Al dolĉa lud' de l' amo.
            </span><br><span class="l">	    Mi timas korŝancelojn
            </span><br><span class="l">	    Kaj ... ŝtopas la orelojn.
            
            </span><br></p>
      <p align="center" class="stanza"><span class="l">         Pri ĉarma ĝen' mensogas
            </span><br><span class="l">         Plej ĉaste ruĝa vango
            </span><br><span class="l">         Kaj kareseme logas
            </span><br><span class="l">         De l' brak' ebura blanko.
            </span><br><span class="l">	    Mi mokas la principojn
            </span><br><span class="l">	    Kaj ... kisas viajn lipojn!
            </span><br></p>
      <hr>
      <div class="footer"><a href="neintence.html">
            NE INTENCE
            &nbsp;&gt;&gt;</a></div>
   </body>
</html>