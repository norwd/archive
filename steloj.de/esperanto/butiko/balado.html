<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         BAL... ADO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="diferenco.html">&lt;&lt;&nbsp;
               NE ESTAS DIFERENCO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         BAL... ADO
         
      </h3>
      <p align="center" class="stanza"><span class="l">         Ho jarcento de l' sensenco,
            </span><br><span class="l">         Fina fino de romanco!
            </span><br><span class="l">         Ĉirkaŭ ni nur dekadenco
            </span><br><span class="l">         Aŭ almenaŭ ... peka danco!
            </span><br></p>
      <p align="center" class="stanza"><span class="l">         Certe ankaŭ praepoke
            </span><br><span class="l">         Jen kaj jen okazis baloj,
            </span><br><span class="l">         Sed hodiaŭ ĉiuloke
            </span><br><span class="l">         Baloj estas ... kanibaloj!
            </span><br></p>
      <p align="center" class="stanza"><span class="l">         Ĉar kapablas nur la negroj
            </span><br><span class="l">         Torde ― kvazaŭ pro koliko ―
            </span><br><span class="l">         Moki dum deliraj febroj
            </span><br><span class="l">         Leĝojn de la ... balistiko!
            
            	    </span><br></p>
      <p align="center" class="lcenter">* * * 	 
         
      </p>
      <p align="center" class="stanza"><span class="l">         Senkomprene saĝa homo
            </span><br><span class="l">         Miras pri la „ĉarlestonoj“,
            </span><br><span class="l">         Kvankam li (aŭ lia domo)
            </span><br><span class="l">         Havaŝ multe da bal-konoj!
            
            	    </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Nun laŭ takt' aŭ kontraŭtakto
            </span><br><span class="l">         Komenciĝas la fokstroto,
            </span><br><span class="l">         Kaj sen „takto“ (pro l' kontakto)
            </span><br><span class="l">         Ĝi finiĝas per ... koksfroto!
            
            	    </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Pli ol la fabel-cikado
            </span><br><span class="l">         Junulin' laŭ nuna stilo
            </span><br><span class="l">         Zorgas pri la mastrumado:
            </span><br><span class="l">         Ŝi ja estas ... bala ilo!
            
            	   </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Kaj vi mem, amiko, ĝuis
            </span><br><span class="l">         La dancarton de l' progreso,
            </span><br><span class="l">         Se vi ankaŭ rendevuis
            </span><br><span class="l">         Ĉe ... l' Danc-iga Mondkongreso!
            </span><br></p>
      <hr>
      <div class="footer"><a href="dancrekordo.html">
            DANC-REKORDO
            &nbsp;&gt;&gt;</a></div>
   </body>
</html>