<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         NE ESTAS DIFERENCO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="orangxo.html">&lt;&lt;&nbsp;
               ORANĜO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         NE ESTAS DIFERENCO
         
      </h3>
      <blockquote class="note">
         	          (Nova serio)
         
      </blockquote>
      <p align="center" class="stanza"><span class="l">         La servistino metas
            </span><br><span class="l">         Pakaĵojn en la reton
            </span><br><span class="l">         Dum nobla pra-praavo
            </span><br><span class="l">         Ornamas la tapeton.
            </span><br><span class="l">	          Kaj malgraŭ diverssenco
            </span><br><span class="l">		  Ne estas diferenco !
            </span><br></p>
      <blockquote class="note">
         (En ambaŭ okazoj estas
         ... portreto.)
         
      </blockquote>
      <p align="center" class="stanza"><span class="l">         Insigne la ĉapelo
            </span><br><span class="l">         Surportas bantornamon
            </span><br><span class="l">         Dum juna koko pruvas
            </span><br><span class="l">         Fervore sian amon.
            </span><br><span class="l">	          Kaj malgraŭ diverssenco
            </span><br><span class="l">		  Ne estas diferenco!
            </span><br></p>
      <blockquote class="note"><span class="l">         (En ambaŭ okazoj estas</span><br>
         <span class="l">         ... kokardo.)</span><br>
         
      </blockquote>
      <p align="center" class="stanza"><span class="l">         Tro laŭte stulta mulo
            </span><br><span class="l">         La tutan nokton blekas
            </span><br><span class="l">         Dum lerta malbonulo
            </span><br><span class="l">         El dormo nin ne vekas.
            
            </span><br><span class="l">	          Kaj malgraŭ diverssenco
            </span><br><span class="l">		  Ne estas diferenco!
            </span><br></p>
      <blockquote class="note">
         <span class="l">         (En ambaŭ okazoj estas</span><br>
         <span class="l">         ... krimulo.)</span><br>
         
      </blockquote>
      <p align="center" class="stanza"><span class="l">         La kuracist' detranĉas
            </span><br><span class="l">         Kaj kruron kaj genuon
            </span><br><span class="l">         Dum ĉe kaŝita puto
            </span><br><span class="l">         Ŝi havas rendevuon.
            
            </span><br><span class="l">	          Kaj malgraŭ diverssenco
            </span><br><span class="l">		  Ne estas diferenco!
            </span><br></p>
      <blockquote class="note">
         <span class="l">   (En ambaŭ okazoj estas</span><br>
         <span class="l">         ... amputo.)</span><br>
         
      </blockquote>
      <p align="center" class="stanza"><span class="l">         Plezuravida salmo
            </span><br><span class="l">         L' edzinon lerte flatas
            </span><br><span class="l">         Dum pene sub la tero
            </span><br><span class="l">         Ministoj salon gratas.
            
            </span><br><span class="l">	          Kaj malgraŭ diverssenco
            </span><br><span class="l">		  Ne estas diferenco!
            </span><br></p>
      <blockquote class="note">
         <span class="l">    (En ambaŭ okazoj estas</span><br>
         <span class="l">         ... salmino.)</span><br>
         
      </blockquote>
      <p align="center" class="stanza"><span class="l">         En multaj kastoj oni
            </span><br><span class="l">         Observas etiketon
            </span><br><span class="l">         Dum certa vir' soprane
            </span><br><span class="l">         (Sed vane) diras peton.
            
            </span><br><span class="l">	          Kaj malgraŭ diverssenco
            </span><br><span class="l">		  Ne estas diferenco!
            </span><br></p>
      <blockquote class="note">
         <span class="l">    (En ambaŭ okazoj estas
            </span><br> <span class="l">         ... kastrito.)</span><br>
         
      </blockquote>
      <hr>
      <div class="footer"><a href="balado.html">
            BAL... ADO
            &nbsp;&gt;&gt;</a></div>
   </body>
</html>