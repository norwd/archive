<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         ONI FERMAS LA BUTIKON
         
      </title>
   </head>
   <body background="../bld/papero.jpg">
      <div class="header"><span class="header_left"><a href="angkoraux.html">&lt;&lt;&nbsp;
               ANGKOR'AŬ!
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         ONI FERMAS LA BUTIKON
         
      </h3>
      <p align="center" class="stanza"><span class="l">         Kaj nun „ ĝis revido! “, afabla klient',
            </span><br><span class="l">         Kun danko pro via ĝentila vizito. 
            </span><br><span class="l">         Vi venis al mi laŭ libera konsent'
            </span><br><span class="l">         Kaj nun vi foriras kun ebla profito.
            </span><br></p>
      <p align="center" class="stanza"><span class="l">         Se iam provizon da sal' aŭ papriko
            </span><br><span class="l">         Vi ree bezonos, mi firme esperas,
            </span><br><span class="l">         Ke ree vi venos. ― LA STRANGA BUTIKO ―
            </span><br><span class="l">         Laŭ sia devizo rapide liveras.
            </span><br></p>
      <p align="center" class="stanza"><span class="l">         Al vi nun „ Adiaŭ! “, grumblema klient',
            </span><br><span class="l">         Vi venis ĉi tien kun nigra humoro,
            </span><br><span class="l">         Kun jama intenco, pri l' eksperiment'
            </span><br><span class="l">         Kondamne raporti laŭ seka rigoro.
            </span><br></p>
      <p align="center" class="stanza"><span class="l">         Mi tial kompate, funebra amiko,
            </span><br><span class="l">         Perfidas al vi la plej trafan resumon
            </span><br><span class="l">         Pri tiu ĉi verko: ... „ LAST-RANGA BUTIKO! “
            </span><br><span class="l">         Kaj fermu nun klake ĉi tiun volumon.
            </span><br></p>
      <hr>
      <div class="footer"></div>
   </body>
</html>