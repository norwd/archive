<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         BRUMM KAJ PIPENBEK
         
      </title>
   </head>
   <body background="../bld/papero.jpg">
      <div class="header"><span class="header_left"><a href="marbordo.html">&lt;&lt;&nbsp;
               HOMOJ ĈE L' MARBORDO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         BRUMM KAJ PIPENBEK
         
      </h3>
      <h3 class="head">
         I-a Etaĝo<br>
         
         DU AMIKOJ
         
      </h3><span class="l">
         <p align="center"><img src="../bld/butiko/pipenbek1.gif" alt="pipenbek1" vspace="20"></p></span><br><p align="center" class="stanza"><span class="l">         Du amikoj tre intimaj
            </span><br><span class="l">         Jam de jaroj pli ol dek
            </span><br><span class="l">         ― (Kvankam mense ne proksimaj) ―
            </span><br><span class="l">         Estas Brumm kaj Pipenbek.
            </span><br></p>
      <p align="center" class="stanza"><span class="l">         Brumm severmiene partas
            </span><br><span class="l">         La sekecon de skelet'
            </span><br><span class="l">         Kaj pofunte li eksportas
            </span><br><span class="l">         Piajn pensojn de asket'.
            </span><br></p>
      <p align="center" class="stanza"><span class="l">         Pipenbek dikega estas
            </span><br><span class="l">         Pekemulo kun cinik';
            </span><br><span class="l">         Nur barakte li digestas
            </span><br><span class="l">         La predikojn de l' amik'.
            </span><br></p>
      <p align="center" class="stanza"><span class="l">         Tial ambaŭ sin renkontas
            </span><br><span class="l">         Kiel fajro kaj glaci',
            </span><br><span class="l">         Kaj porpruve mi rakontas
            </span><br><span class="l">         Pecojn de l' konversaci' ...
            
            </span><br></p>
      <p align="center" class="lcenter">* * * 
         
      </p>
      <h3 class="head">
         II-a Etaĝo
         <br>
         LA MALBONAJ ARGUMENTOJ DE PIPENBEK
         
      </h3>
      <p align="center" class="stanza"><span class="l">         Iun tagon, senavize
            </span><br><span class="l">         Ĉe l' amiko venis Brumm,
            </span><br><span class="l">         Kaj li trovis lin surprize
            </span><br><span class="l">         Dum senhonta amindum':
            </span><br></p>
      <p align="center" class="stanza"><span class="l">         Tie Pipenbek prezidis
            </span><br><span class="l">         Al intima idili',
            </span><br><span class="l">         Tie virineto sidis 
            </span><br><span class="l">         Sur la sofo apud li.
            </span><br></p>
      <p align="center" class="stanza"><span class="l">         Tiam Brumm pri l' katastrofo
            </span><br><span class="l">         Blekis per tremanta voĉ':
            </span><br><span class="l">         „ Ve ! ― Sur sia propra sofo
            </span><br><span class="l">         Li sin donas al diboĉ'! “
            </span><br></p>
      <p align="center" class="stanza"><span class="l">         „ He pardonu “, furioze
            </span><br><span class="l">         Pipenbek nun grakis pli,
            </span><br><span class="l">         „ Ni ĵus studis serioze
            </span><br><span class="l">         Iom da filozofi'.
            </span><br></p>
      <p align="center" class="stanza"><span class="l">         Se vi estus filozofo
            </span><br><span class="l">         El la skol' de l' realism',
            </span><br><span class="l">         Vi komprenus, ke la sofo
            </span><br><span class="l">         Estas bazo de l' ... Sofism'! “
            </span><br></p>
      <p align="center" class="stanza"><span class="l">         Brumm ĉikane reparolas:
            </span><br><span class="l">         „ Tio ŝajnas stranga stud',
            </span><br><span class="l">         Vi kaj ŝi ekscite bolas
            </span><br><span class="l">         Kiel par' dum am-prelud' ... “
            </span><br></p>
      <p align="center" class="stanza"><span class="l">         Pipenbek responde bruas,
            </span><br><span class="l">         Ke per seka teori'
            </span><br><span class="l">         Ni ne tiom nin instruas,
            </span><br><span class="l">         Kiom per alegori'.
            </span><br></p>
      <p align="center" class="stanza"><span class="l">         „ Nun komprenu, apostolo,
            </span><br><span class="l">         Ke ni bolis tie ĉi,
            </span><br><span class="l">         Nur ĉar ĉiu ... para bolo
            </span><br><span class="l">         Estas mem alegori'! “
            
            </span><br></p>
      <p align="center" class="lcenter">* * * 
         
      </p>
      <h3 class="head">
         III-a Etago
         <br>
         BRUMM SIAFLANKE PROVAS SPRITI
         
      </h3>
      <p align="center" class="stanza"><span class="l">         Iun tagon Brumm promenis
            </span><br><span class="l">         Tute sola tra l' arbar',
            </span><br><span class="l">         Kiam jen renkonte venis
            </span><br><span class="l">         Sur la vojo iu par' ...
            </span><br></p>
      <p align="center" class="stanza"><span class="l">         Kaj indigne Brumm rekonis
            </span><br><span class="l">         La amikon Pipenbek,
            </span><br><span class="l">         Kiu kun virin' friponis
            </span><br><span class="l">         Sur la lim' de l' Sesa Pek'.
            </span><br></p>
      <p align="center" class="stanza"><span class="l">         Sed tuj Pipenbek frivola
            </span><br><span class="l">         Ŝiris sin el la brakum',
            </span><br><span class="l">         Lasis la virinon sola
            </span><br><span class="l">         Kaj alkuris nun al Brumm:
            </span><br></p>
      <p align="center" class="stanza"><span class="l">         „ Ho karega, ĝis ĉi tie
            </span><br><span class="l">         Vin kondukis bona vent'! “
            </span><br><span class="l">         Brumm respondis ironie:
            </span><br><span class="l">         „ Dankon pro la kompliment'.
            </span><br></p>
      <p align="center" class="stanza"><span class="l">         Sed mi vidas ke mi ĝenis
            </span><br><span class="l">         Vin dum ĉarma rendevu',
            </span><br><span class="l">         Ĉar jam antaŭ ol mi venis,
            </span><br><span class="l">         Ŝajnas, ke vi estis du! “
            </span><br></p>
      <p align="center" class="stanza"><span class="l">         „ Tro severe vi mezuras “,
            </span><br><span class="l">         Pipenbek ekskuzis sin,
            </span><br><span class="l">         „ Mi sincere al vi ĵuras,
            </span><br><span class="l">         Ke mi eĉ ne konas ŝin.
            </span><br></p>
      <p align="center" class="stanza"><span class="l">         Estu certa, ke resume
            </span><br><span class="l">         Mi ne estas tia brut',
            </span><br><span class="l">         Nur ... apenaŭ palpebrume
            </span><br><span class="l">         Mi respondis al salut'. “
            </span><br></p>
      <p align="center" class="stanza"><span class="l">         „ Jes, sendube, ― palpebrume “,
            </span><br><span class="l">         Brumm konkludis, ― „ bone, sed
            </span><br><span class="l">         ... <em>Palpe</em> multe pli ol... <em>Brumm'e</em>,
            </span><br><span class="l">         Tio estas mia kred'! “
            </span><br></p>
      <p align="center" class="lcenter">* * * 
         
      </p>
      <h3 class="head">
         IV-a Etaĝo
         <br>
         BRUMM KAJ PIPENBEK PAROLAS PRI LA VETERO
         
      </h3>
      <p align="center" class="stanza"><span class="l">         Iun tagon, frumatene
            </span><br><span class="l">         Ambaŭ marŝis tra la land',
            </span><br><span class="l">         Kiam sinjorin' senĝene
            </span><br><span class="l">         ... „ Strange sidis “ ĉe l' vojrand' ...
            </span><br></p>
      <p align="center" class="stanza"><span class="l">         Pipenbek ĉi tiun bildon
            </span><br><span class="l">         Tuj absorbis kun avid';
            </span><br><span class="l">         Brumm permane faris ŝildon
            </span><br><span class="l">         Por protekti sin de l' vid',
            </span><br></p>
      <p align="center" class="stanza"><span class="l">         Kaj por kapti bonintence
            </span><br><span class="l">         La atenton de l' amik'
            </span><br><span class="l">         Brumm parolis nun sentence
            </span><br><span class="l">         Pri l' vetero kun taktik':
            </span><br></p>
      <p align="center" class="stanza"><span class="l">         „ Bela tago, mia kara,
            </span><br><span class="l">         Vere dolĉa majmaten',
            </span><br><span class="l">         Majmateno senkompara
            </span><br><span class="l">         Por ekskurso kaj promen' ... “
            </span><br></p><span class="l">
         <p align="center"><img src="../bld/butiko/pipenbek2.gif" alt="pipenbek2" vspace="20"></p>
         </span><br><p align="center" class="stanza"><span class="l">         Pipenbek konsentis plene
            </span><br><span class="l">         Kaj respondis kun komplez':
            </span><br><span class="l">         „ Jes, hodiaŭ frumatene
            </span><br><span class="l">         Estas ... bela postaĵmez'! “
            </span><br></p>
      <hr>
      <div class="footer"><a href="resanigxis.html">
            
            VI RESANIĜIS!
            &nbsp;&gt;&gt;</a></div>
   </body>
</html>