<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         MISKOMPRENO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="matene.html">&lt;&lt;&nbsp;
               MORGAŬ MATENE!
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         MISKOMPRENO
         
      </h3>
      <p align="center" class="stanza"><span class="l">         Sinjoro Dik por maskofest'
            </span><br><span class="l">         Sin ŝerce kiel kok' kostumis
            </span><br><span class="l">         Kaj ― (eble dank' al sia krest') ―
            </span><br><span class="l">         Kun Kolombino amindumis.
            </span><br></p>
      <p align="center" class="stanza"><span class="l">         Tre plaĉa estis la vesper'
            </span><br><span class="l">         Kaj ambaŭ tute ne enuis;
            </span><br><span class="l">         Eĉ Dik, feliĉa pri l' konker',
            </span><br><span class="l">         Kun ŝi por morgaŭ rendevuis.
            </span><br></p>
      <p align="center" class="stanza"><span class="l">         „Vizitu min en mia nest'“,
            </span><br><span class="l">         Ŝi petis lin kokete,
            </span><br><span class="l">         „Sed ne kun via kokovest'!
            </span><br><span class="l">         Vi venu pli diskrete ...“
            </span><br></p>
      <p align="center" class="stanza"><span class="l">         Kaj Dik kun ĵurlevita brak' 
            </span><br><span class="l">         Promesis am-sopire:
            </span><br><span class="l">         „Elektu mem, kun jak' aŭ frak',
            </span><br><span class="l">         Mi venos laŭdezire.“
            </span><br></p>
      <p align="center" class="stanza"><span class="l">         Jen la decid' de l' tribunal':
            </span><br><span class="l">         Ŝi diris nur „Nu, dece!“
            </span><br><span class="l">         Kaj granda estis la skandal',
            </span><br><span class="l">         Ĉar iris li ... nudece.
            </span><br></p>
      <hr>
      <div class="footer"><a href="radio.html">
            RADIO, ...ADIAŬ
            &nbsp;&gt;&gt;</a></div>
   </body>
</html>