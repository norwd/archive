<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         NE INTENCE
         
      </title>
   </head>
   <body background="../bld/papero.jpg">
      <div class="header"><span class="header_left"><a href="tentado.html">&lt;&lt;&nbsp;
               TENTADO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         NE INTENCE
         
      </h3>
      <p align="center" class="stanza"><span class="l">         Akcidente, ― ne intence, ―
            </span><br><span class="l">         Mi sur vian ŝuon paŝis;
            </span><br><span class="l">         Bedaŭrinde en la ŝuo
            </span><br><span class="l">         Ĉarma piedkal' sin kaŝis. 
            </span><br></p>
      <p align="center" class="stanza"><span class="l">         Tuj instinkte, ― ne intence, ―
            </span><br><span class="l">         Vi frakasis mian ĉapon;
            </span><br><span class="l">         Bedaŭrinde sub la ĉapo
            </span><br><span class="l">         Mi ja ankaŭ havis kapon.
            </span><br></p>
      <p align="center" class="stanza"><span class="l">         Konsekvence, ― ne intence, ―
            </span><br><span class="l">         Vi tre elegante lamis,
            </span><br><span class="l">         Mia kapo doloregis
            </span><br><span class="l">         Kaj mi vin duoble amis.
            </span><br></p>
      <p align="center" class="stanza"><span class="l">         Kaj lamante, ― ne intence, ―
            </span><br><span class="l">         Vi faletis, ― mi vin tenis,
            </span><br><span class="l">         Tiam ... tiam ... ĉu intence?
            </span><br><span class="l">         Vi en miaj brakoj svenis .....
            </span><br></p>
      <hr>
      <div class="footer"><a href="amocxiama.html">
            AMO ĈIAMA
            &nbsp;&gt;&gt;</a></div>
   </body>
</html>