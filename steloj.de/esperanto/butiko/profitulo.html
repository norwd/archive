<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         PROFITULO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="amocxiama.html">&lt;&lt;&nbsp;
               AMO ĈIAMA
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         PROFITULO
         
      </h3>
      <p align="center" class="stanza"><span class="l">         Dum grizaj tagoj de l' mizero
            </span><br><span class="l">         Vi froste kaŭris en mansardo,
            </span><br><span class="l">         Vi nutris vin per ranca lardo
            </span><br><span class="l">         Kaj banis vin en suptelero;
            </span><br></p>
      <p align="center" class="stanza"><span class="l">         Vi tiam portis lanfulardon
            </span><br><span class="l">         Sur kruda bluzo, sen ĉemizo,
            </span><br><span class="l">         Dum en butik', spicistkomizo,
            </span><br><span class="l">         Vi vendis pipron kaj mustardon.
            </span><br></p>
      <p align="center" class="stanza"><span class="l">         Ĉu miri nun pri sortkaprico,
            </span><br><span class="l">         Ĉar en palaco vi ripozas?
            </span><br><span class="l">         Se vi riĉiĝis, ni supozas,
            </span><br><span class="l">         Ke juste estis via vico.
            </span><br></p>
      <p align="center" class="stanza"><span class="l">         Vi havis bonan vivdevizon,
            </span><br><span class="l">         Krom tio, ankaŭ, dum milito
            </span><br><span class="l">         Vi povis vendi kun profito
            </span><br><span class="l">         Al ĉiuj ŝtatoj ... ŝiman rizon ...
            </span><br></p>
      <hr>
      <div class="footer"><a href="almozulo.html">
            L' ALMOZULO
            &nbsp;&gt;&gt;</a></div>
   </body>
</html>