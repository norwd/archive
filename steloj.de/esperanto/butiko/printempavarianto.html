<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         PRINTEMPA VARIANTO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="diversajagxoj.html">&lt;&lt;&nbsp;
               LA DIVERSAJ AĜOJ DE L' HOMO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         PRINTEMPA VARIANTO
         
      </h3>
      <p align="center" class="stanza"><span class="l">         „Salte-dance, hop kaj hop!
            </span><br><span class="l">      Jen alvenas en galop'
            </span><br><span class="l">         Rajdoside sur skarabo
            </span><br><span class="l">         La Printempo, ĉarma knabo.
            </span><br><span class="l">         Junaj herboj, florburĝonoj
            </span><br><span class="l">         Jam borderas lian vojon
            </span><br><span class="l">         Kaj ĉielaj violonoj
            </span><br><span class="l">         Sorĉe zumas novan ĝojon!“
            </span><br></p>
      <p align="center" class="stanza"><span class="l">         Tiel do, aŭ proksimume,
            </span><br><span class="l">         Poezio ekspluatas
            </span><br><span class="l">         La Printempon; ― interdume
            </span><br><span class="l">         Pli praktike mi konstatas,
            </span><br><span class="l">         Ke venteto-petolulo
            </span><br><span class="l">         Helpas miajn priokupojn:
            </span><br><span class="l">         Li ĉe ĉiu stratangulo 
            </span><br><span class="l">         Blovas sub knabinajn jupojn ...
            </span><br></p><span class="l">
         <p align="center"><img src="../bld/butiko/printempavarianto.gif" alt="printempavarianto" vspace="20"></p></span><br><p align="center" class="stanza"><span class="l">         Jen printempsezona ĝuo!
            </span><br><span class="l">         Mi admiras la naturon,
            </span><br><span class="l">         Se ĝis super la genuo
            </span><br><span class="l">         Ĝi malkovras belan kruron.
            </span><br></p>
      <hr>
      <div class="footer"><a href="printempajxoj.html">
            PRINTEMPAĴOJ
            &nbsp;&gt;&gt;</a></div>
   </body>
</html>