<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         
         
         	          Al mia bona amiko,
         		  Jan Kostecki.
         
         VI RESANIĜIS!
         
      </title>
   </head>
   <body background="../bld/papero.jpg">
      <div class="header"><span class="header_left"><a href="brummkajpipenek.html">&lt;&lt;&nbsp;
               BRUMM KAJ PIPENBEK
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <blockquote class="note">
         
         	          Al mia bona amiko,
         		  Jan Kostecki.
         
      </blockquote>
      <h3 class="head">
         
         VI RESANIĜIS!
         
      </h3>
      <p align="center" class="stanza"><span class="l">         Mi ĵus konstatis, kara Jan,
            </span><br><span class="l">         Ke reprosperas via san'
            </span><br><span class="l">         Samkiel kverko;
            </span><br><span class="l">         Sen febro nun kaj sen kolik'
            </span><br><span class="l">         Vi floras kiel florbrasik'
            </span><br><span class="l">         En grasa sterko!
            </span><br></p>
      <p align="center" class="stanza"><span class="l">         Sed kio resanigis vin?
            </span><br><span class="l">         Ĉu talisman', ĉu medicin'?
            </span><br><span class="l">         Ĉu pentofaro?
            </span><br><span class="l">         Ha, kia ŝerc', ― mi scias, ke
            </span><br><span class="l">         Eĉ ne sukcesis helpo de
            </span><br><span class="l">         ... Veterinaro!
            </span><br></p>
      <p align="center" class="stanza"><span class="l">         Mi longe pensis pri la kaŭz'
            </span><br><span class="l">         De via kontraŭvivo-naŭz'
            </span><br><span class="l">         Kaj min konvinkis
            </span><br><span class="l">         La fakto, ke vi febris nur,
            </span><br><span class="l">         Ĉar peke kontraŭ la natur'
            </span><br><span class="l">         Vi ... akvon trinkis!
            </span><br></p>
      <p align="center" class="stanza"><span class="l">         Ĉu vi memoras? ― Jes, ĉe mi
            </span><br><span class="l">         Vi tiel tede petis pri
            </span><br><span class="l">         Freŝ-akva guto,
            </span><br><span class="l">         Ke mi konsentis pro la pac',
            </span><br><span class="l">         Kaj vi ... ĝin trinkis sen grimac'
            </span><br><span class="l">         Samkiel bruto!
            </span><br></p>
      <p align="center" class="stanza"><span class="l">         Kunkulpa en la krima far'
            </span><br><span class="l">         Mi pente pensis pri ripar'
            </span><br><span class="l">         De ĉi blasfemo.
            </span><br><span class="l">         Mi lavis ĝin per ruĝa vin',
            </span><br><span class="l">         Kaj tio ŝajne savis vin
            </span><br><span class="l">         De l' anatemo,
            </span><br></p>
      <p align="center" class="stanza"><span class="l">         Ĉar mi trinkadis, kara Jan,
            </span><br><span class="l">         Ĝis tia grad' je via san'
            </span><br><span class="l">         Kaj malpereo,
            </span><br><span class="l">         Ke sufiĉegus ĝi por re-
            </span><br><span class="l">         ...laksigi regimenton de
            </span><br><span class="l">         La Sav-Armeo!
            </span><br></p>
      <hr>
      <div class="footer"><a href="biblioteko.html">
            MIA BIBLIOTEKO
            &nbsp;&gt;&gt;</a></div>
   </body>
</html>