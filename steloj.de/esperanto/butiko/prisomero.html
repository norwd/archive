<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         PRI SOMERO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="majo.html">&lt;&lt;&nbsp;
               MAJO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         PRI SOMERO
         
      </h3>
      <blockquote class="note">
         
         <p class="first_p">
            Kun la sekvantaj rimoj, hazarde kolektitaj,
            limak- cel- atak- sitel-
            ofer- somer- voj- ĝoj-
            pri la ĝenerala temo „Somero“ ni
            kantos unue kun komencanto, kiu
            nepre dediĉas ĉi tiun majstroverkon
            	      „Al la kara gesamideanaro!“
            
         </p>
         
      </blockquote>
      <h3 class="head">
         SOMERA VARBOKANTO
         
      </h3>
      <p align="center" class="stanza"><span class="l">         Kiel ĉevalo, ne kiel limako,
            </span><br><span class="l">         Kuru jen tuj al plej sankta la celo!
            </span><br><span class="l">         Vin ne timigu la moka atako,
            </span><br><span class="l">         Estingu mokfajron per nobla sitelo!
            </span><br><span class="l">         Vana ne estos la via ofero!
            </span><br><span class="l">         Varbu dum vintro kaj pli dum somero,
            </span><br><span class="l">         Kaj la homaro, post longa la vojo,
            </span><br><span class="l">         Jen ja vin benos kaj dankos kun ĝojo!
            </span><br></p>
      <blockquote class="note">
         	          Vere kortuŝe, ĉu ne? ― Nun kun 
         		  disĉiplo de l' trubaduroj:
         
      </blockquote>
      <h3 class="head">
         SOMERO DE L' AMO
         
      </h3>
      <p align="center" class="stanza"><span class="l">         Mi estas, kruela, ĉe vi nur limako
            </span><br><span class="l">         Rampanta al koro por tuŝi la celon,
            </span><br><span class="l">         Sed se mi venkiĝus dum tiu atako,
            </span><br><span class="l">         Larmfluo amara plenigus sitelon!
            </span><br><span class="l">         Pli ardas la, am' ol altara ofero,
            </span><br><span class="l">         Pli ardas la am' ol afrika somero ...
            </span><br><span class="l">         Somero de l' amo min premas sur vojo,
            </span><br><span class="l">         Sen via ombrumo mi mortus sen ĝojo ...
            </span><br></p>
      <blockquote class="note">         
         	         Profunda lirikisto ― kial ne Julio
         		 Baghy? ― potence nin kuntirus al:
         
      </blockquote>
      <h3 class="head">
         SOMERA SUFERO
         
      </h3>
      <p align="center" class="stanza"><span class="l">         Tra mizer' de l' vivomarĉ', limak',
            </span><br><span class="l">         Vade vagas vagabond' al cel';
            </span><br><span class="l">         Grince eĥas vipo de l' atak', ―
            </span><br><span class="l">         Estas Viv' nur Sisifus-sitel'!
            </span><br><span class="l">         Ve! post lukto vanas larmofer',
            </span><br><span class="l">         Torde mordas, brogas min somer' ...
            </span><br><span class="l">         Por viktim', por mi, limak' ĉe l' voj',
            </span><br><span class="l">         Suna ardo estas pen', malĝoj'.
            </span><br></p>
      <blockquote class="note">
         	          Jen kian verkis dube-sana spritulo:
         
      </blockquote>
      <h3 class="head">
         SOMERA IDILIO
         
      </h3>
      <p align="center" class="stanza"><span class="l">         Mi envias la limakon,
            </span><br><span class="l">         Kiu trotas al... parcel',
            </span><br><span class="l">         Kie limakin' atakon
            </span><br><span class="l">         Sopiregas sub sitel'!
            </span><br><span class="l">         Sub sitelo am-ofero
            </span><br><span class="l">         Estas ebla dum somero,
            </span><br><span class="l">         Ne tedus min senombra voj',
            </span><br><span class="l">         Se sub sitelo logus ĝoj'!
            </span><br></p>
      <blockquote class="note">
         	          Kaj nun, por fini plej dece, ni preĝu
         		  kun pia poeto:
         
      </blockquote>
      <h3 class="head">
         PREĜO DUM SOMERO
         
      </h3>
      <p align="center" class="stanza"><span class="l">         Ho Di'! ― Mi estas nur limak'
            </span><br><span class="l">         Rampanta pene al la celo;
            </span><br><span class="l">         Ne venku min inferatak'
            </span><br><span class="l">         Sub tenta form' de trinksitelo!
            </span><br><span class="l">         Akceptu signon de ofero:
            </span><br><span class="l">         La pezan penon dum somero, ―
            </span><br><span class="l">         Subtenu min sur mia voj'
            </span><br><span class="l">         Espero pri eterna ĝoj',
            </span><br><span class="l">	                         Amen!
            </span><br></p>
      <hr>
      <div class="footer"><a href="muziko.html">
            MUZIKO
            &nbsp;&gt;&gt;</a></div>
   </body>
</html>