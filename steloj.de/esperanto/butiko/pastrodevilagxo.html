<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         LA PASTRO DE MIA VILAĜO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="biblioteko.html">&lt;&lt;&nbsp;
               MIA BIBLIOTEKO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         LA PASTRO DE MIA VILAĜO
         
      </h3>
      <p align="center" class="stanza"><span class="l">         La pastro de mia vilaĝo komprenas,
            </span><br><span class="l">         Ke lumas pli hele ol pala kandelo
            </span><br><span class="l">         Sur vojoj de l' vivo afabla botelo,
            </span><br><span class="l">         Kaj tial li ofte ĉe glaso vin tenas.
            </span><br></p>
      <p align="center" class="stanza"><span class="l">         Dum brava provtrinko en ombro de l' kelo
            </span><br><span class="l">         De gasto cedema konfeson li prenas,
            </span><br><span class="l">         Li patre admonas, pardonas kaj ... benas
            </span><br><span class="l">         La brandoprodukton de la mirabelo.
            </span><br></p>
      <p align="center" class="stanza"><span class="l">         La pastro de mia vilaĝo praktikas,
            </span><br><span class="l">         La leĝon de Kristo kaj saĝe predikas,
            </span><br><span class="l">         Ke pufaj promesoj ne ŝtopas malplenon;
            </span><br></p>
      <p align="center" class="stanza"><span class="l">         Kaj pli ol kantikoj la fakto edifas,
            </span><br><span class="l">         Ke eĉ herezulo ĉe li ne soifas,
            </span><br><span class="l">         Sed trovas ĉe l' pastro ĉielspecimenon.
            </span><br></p>
      <hr>
      <div class="footer"><a href="kremkaful.html">
            KREMKAFUL'!
            &nbsp;&gt;&gt;</a></div>
   </body>
</html>