<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         KREMKAFUL'!
         
      </title>
   </head>
   <body background="../bld/papero.jpg">
      <div class="header"><span class="header_left"><a href="pastrodevilagxo.html">&lt;&lt;&nbsp;
               LA PASTRO DE MIA VILAĜO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         KREMKAFUL'!
         
      </h3>
      <blockquote class="note">
         	          Ekzistas homoj, kiuj povas sidi tutajn
         		  horojn en kafejo trinkante nur... kafon.
         
      </blockquote>
      <p align="center" class="stanza"><span class="l">         Vivanta vaz' de nostalgi'
            </span><br><span class="l">         Kaj sklav' de l' etimologi',
            </span><br><span class="l">         Vi en kafejo mendas ... kafon.
            </span><br><span class="l">         Vin hezitigas nur dilem':
            </span><br><span class="l">         „ Ĉu kremokaf'? ― Ĉu kafokrem'? “
            </span><br><span class="l">         Prefere mendu vinkarafon,
            </span><br><span class="l">	         Kremkaful'!</span><br></p><span class="l">
         <p align="center"><img src="../bld/butiko/kremkaful.gif" alt="kremkaful" vspace="20"></p>
         </span><br><p align="center" class="stanza"><span class="l">         Vi, kremvizaĝ', kafkarakter',
            </span><br><span class="l">         Pri ĉio grumblas: Pri l' veter',
            </span><br><span class="l">         Pri politik' kaj mia pipo,
            </span><br><span class="l">         Vi grumblas eĉ, ĉar hundo ur...
            </span><br><span class="l">         ...inetis kontraŭ tablokrur',
            </span><br><span class="l">         Aŭ grumblas simple... pro principo!
            </span><br><span class="l">	         Kremkaful'!
            </span><br></p>
      <p align="center" class="stanza"><span class="l">         Neniam suka farspetol'
            </span><br><span class="l">         Nek improviza farandol'
            </span><br><span class="l">         En siaj sulkoj vin kuntrenas;
            </span><br><span class="l">         Per pruda „ sed “, ― per ruza „ se “
            </span><br><span class="l">         Vi kaŝas vin de ŝercide',
            </span><br><span class="l">         Ĉar tio... „ dece ne konvenas! “
            </span><br><span class="l">           Kremkaful'!</span><br></p>
      <p align="center" class="stanza"><span class="l">         Vi tiel do en trinkbutik'
            </span><br><span class="l">         La rolon ludas kun cinik'
            </span><br><span class="l">         De farizeo en la templo,
            </span><br><span class="l">         Kaj des pli mi malamas vin,
            </span><br><span class="l">         Ke pala abstinad-doktrin'
            </span><br><span class="l">         Al mi proponas vin ekzemplo!
            </span><br><span class="l">                 Kremkaful'!</span><br></p>
      <p align="center" class="stanza"><span class="l">         En oficej' aŭ en salon'
            </span><br><span class="l">         Vi eble estas ĉefperson'
            </span><br><span class="l">         Kaj mi respekte vin salutas,
            </span><br><span class="l">         Sed en trinkej', kafarda gast',
            </span><br><span class="l">         Vi kreas ĝenon de kontrast'
            </span><br><span class="l">         Kaj lastinstance mi atutas:
            </span><br><span class="l">               „ Kremkaful'! “
            </span><br></p>
      <hr>
      <div class="footer"><a href="angxeluso.html">
            MODERNA ANĜELUSO
            &nbsp;&gt;&gt;</a></div>
   </body>
</html>