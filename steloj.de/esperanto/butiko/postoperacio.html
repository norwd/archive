<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         
         
         	          En tiu tempo K. R. C. Sturmer
         		  sentis la bezonon intervjui min.
         
         
         		  Amike al K. R. C. Sturmer.
         
         
         
         POST LA OPERACIO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="vidvohomo.html">&lt;&lt;&nbsp;
               
               
               LA VIDVOHOMO MEDITAS
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <blockquote class="note">
         
         <p class="first_p">
            	          „En tiu tempo K. R. C. Sturmer
            		  sentis la bezonon intervjui min.“
            
         </p>
         
         <p class="p">
            		  Amike al K. R. C. Sturmer.
            
         </p>
         
      </blockquote>
      <h3 class="head">
         
         
         POST LA OPERACIO
         
      </h3>
      <p align="center" class="stanza"><span class="l">         Entute l' intervjuo ne estis tro dolora,
            </span><br><span class="l">         Sed pli ol silentado... parolo estis ora!
            </span><br><span class="l">         La turmentisto notis kun nobla interes',
            </span><br><span class="l">         Ĉu mi responde tusis hazardan „ne“ aŭ „jes“.
            </span><br></p>
      <p align="center" class="stanza"><span class="l">         Li estis plej ĝentila, ― li ne minacis pafi,
            </span><br><span class="l">         Mi havis nur impreson, min lasi fotografi,
            </span><br><span class="l">         Dum ― kiel muŝ' en reto de ruza arane' ―
            </span><br><span class="l">         Mi sensuspekte zumis hazardan „jes“ aŭ „ne“.
            </span><br></p>
      <p align="center" class="stanza"><span class="l">         Sed fakto estas fakto, ― kaj efektiva stato
            </span><br><span class="l">         Atestas pli ol ombro de nepalpebla dato
            </span><br><span class="l">         Kaj tio fakto restos dum sekvo de cent jaroj:
            </span><br><span class="l">         En mia cigarkesto nun mankas du cigaroj!
            </span><br></p>
      <hr>
      <div class="footer"><a href="rimportreto.html">
            
            
            LA FORGESITA RIMPORTRETO
            &nbsp;&gt;&gt;</a></div>
   </body>
</html>