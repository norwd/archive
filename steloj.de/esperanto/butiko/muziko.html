<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         MUZIKO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="prisomero.html">&lt;&lt;&nbsp;
               PRI SOMERO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         MUZIKO
         
      </h3>
      <p align="center" class="stanza"><span class="l">         Mi ne pretendas, ke nur sonsubstancoj
            </span><br><span class="l">         La kvintesencon donas de l' amuz',
            </span><br><span class="l">         Sed tamen mi dum certaj cirkonstancoj
            </span><br><span class="l">         Muzikon ŝatas por persona uz',
            </span><br></p>
      <p align="center" class="stanza"><span class="l">         Ne kiel dando, kiu civilizon
            </span><br><span class="l">         Inventi kredas, ĉar li ― laŭ la mod' ―
            </span><br><span class="l">         Dumtage portas fonografvalizon
            </span><br><span class="l">         Kaj nokte dormas en radi-komod',
            </span><br></p>
      <p align="center" class="stanza"><span class="l">         Sed kiel hom' normala laŭ konstruo
            </span><br><span class="l">         Preferas mi en kiu ajn medi'
            </span><br><span class="l">         Ritmitan movon de obtuza bruo
            </span><br><span class="l">         Al fuŝa scen' de l' Homa Komedi'!
            </span><br></p>
      <hr>
      <div class="footer"><a href="autunovesper.html">
            AŬTUNOVESPER'
            &nbsp;&gt;&gt;</a></div>
   </body>
</html>