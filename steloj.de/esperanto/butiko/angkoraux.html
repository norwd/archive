<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         ANGKOR'AŬ!
         
      </title>
   </head>
   <body background="../bld/papero.jpg">
      <div class="header"><span class="header_left"><a href="verlaine.html">&lt;&lt;&nbsp;
               AL PAUL VERLAINE
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         ANGKOR'AŬ!
         
      </h3>
      <blockquote class="note">		
         
         <p class="first_p">	 „ La ĉefa vidindaĵo de la Kolonia
            		 Ekspozicio en Parizo estis la fama
            		 Templo de Angkor, perfekta kopio
            		 de l' originalo. Ĝi havis grandiozan
            		 sukceson. “
            
         </p>
      </blockquote>
      <p align="center" class="stanza"><span class="l">         Super ĉiuj pajlkabanoj, gipspalacoj,
            </span><br><span class="l">         Brilis turoj kun sennombraj bonz-grimacoj
            </span><br><span class="l">         De la fama Templo de Angkor'.
            </span><br><span class="l">         Ĉefjuvel' de l' Koloni-Ekspozicio,
            </span><br><span class="l">         Ĝ'i pro sia mondreputacio
            </span><br><span class="l">         Monopolon havis de l' favor'.
            </span><br></p>
      <p align="center" class="stanza"><span class="l">         Sur poŝtkartoj, en gazetoj, sur l' ekrano 
            </span><br><span class="l">         Tricentfoje ĉiutage la tirano
            </span><br><span class="l">         Sin altrudis kvazaŭ sonĝ-obsed',
            </span><br><span class="l">         Kaj la homoj snobe pretaj al adoro
            </span><br><span class="l">         Himnoblekis nur pri l' Templo de Angkoro
            </span><br><span class="l">         Tiom, ke... ne ĉesis plu osced'.
            </span><br></p>
      <p align="center" class="stanza"><span class="l">         Kiam ĝin mi volis vidi proprokule,
            </span><br><span class="l">         Ke mi povu kompetente kaj skrupule
            </span><br><span class="l">         Juĝi mem pri l' grandioza tem',
            </span><br><span class="l">         Per okuloj ĝin mi ne sukcesis trafi:
            </span><br><span class="l">         Tie sin tro multaj lasis fotografi
            </span><br><span class="l">         ... Kvazaŭ ili estus Scherer mem!
            </span><br></p>
      <hr>
      <div class="footer"><a href="fermo.html">
            ONI FERMAS LA BUTIKON
            &nbsp;&gt;&gt;</a></div>
   </body>
</html>