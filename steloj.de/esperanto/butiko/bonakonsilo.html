<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         BONA KONSILO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="vilagxanino.html">&lt;&lt;&nbsp;
               VILAĜANINO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         BONA KONSILO
         
      </h3>
      <p align="center" class="stanza"><span class="l">         La vino brilu en pokalo 
            </span><br><span class="l">         Aŭ en malkara glas', 
            </span><br><span class="l">         Senŝanĝe tekstas la moralo: 
            </span><br><span class="l">         „In vino veritas“.
            </span><br></p>
      <p align="center" class="stanza"><span class="l">         Fabeltrezoroj de l' rivero 
            </span><br><span class="l">         Ripozas en profund',
            </span><br><span class="l">         Kaj same la eterna Vero 
            </span><br><span class="l">         Sin kaŝas sur la fund'.
            </span><br></p>
      <p align="center" class="stanza"><span class="l">         Do trinku ĉiam, se vi povas, 
            </span><br><span class="l">         Ĝis fundo de la tut', 
            </span><br><span class="l">         Ĉar eblas, ke la Ver' sin trovas 
            </span><br><span class="l">         Nur en la lasta gut'.
            </span><br></p>
      <hr>
      <div class="footer"><a href="libertempo.html">
            LIBERTEMPO
            &nbsp;&gt;&gt;</a></div>
   </body>
</html>