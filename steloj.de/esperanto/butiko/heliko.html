<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         LAŬ VIDPUNKTO DE HELIKO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="konsentite.html">&lt;&lt;&nbsp;
               KONSENTITE
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         LAŬ VIDPUNKTO DE HELIKO
         
      </h3>
      <p align="center" class="stanza"><span class="l">         Printempo pulsis tra l' ĝarden',
            </span><br><span class="l">         Petolo tiklis la naturon;
            </span><br><span class="l">         En freŝa roso de l' maten'
            </span><br><span class="l">         Heliko flaris aventuron...
            </span><br></p>
      <p align="center" class="stanza"><span class="l">         Precize... ĉarma helikin'
            </span><br><span class="l">         Vekiĝis meze de legomo
            </span><br><span class="l">         Kaj scivoleme tiris sin
            </span><br><span class="l">         Kokete el la konka domo.
            </span><br></p>
      <p align="center" class="stanza"><span class="l">         Ĉu estas io sur la ter'
            </span><br><span class="l">         Pli bela, nobla, eleganta
            </span><br><span class="l">         Ol tiu helikin-aper'?
            </span><br><span class="l">         (Almenaŭ por helik' amanta?)
            </span><br></p>
      <p align="center" class="stanza"><span class="l">         Pli ol poeto la helik'
            </span><br><span class="l">         Reteni povas siajn sentojn,
            </span><br><span class="l">         Li ne deklame per lirik'
            </span><br><span class="l">         Diskrias ilin sur tegmentojn,
            </span><br></p>
      <p align="center" class="stanza"><span class="l">         Sed tamen kreskis pli kaj pli
            </span><br><span class="l">         Nun lia kor' kaŭĉuk-elasta
            </span><br><span class="l">         Ĝis kiam lia dom' al li
            </span><br><span class="l">         Subite ŝajnis tro malvasta.
            </span><br></p>
      <p align="center" class="stanza"><span class="l">         Neeble nun akcepti ŝin
            </span><br><span class="l">         Ĉe li kun ama reciproko,
            </span><br><span class="l">         Ĉar por helik' kaj helikin'
            </span><br><span class="l">         En unu dom' ne estas loko!
            </span><br></p>
      <p align="center" class="stanza"><span class="l">         Kaj vi mensogis, ho poet',
            </span><br><span class="l">         Per tiu verso kaj deklaro,
            </span><br><span class="l">         Ke... „plej malgranda kabanet'
            </span><br><span class="l">         Sufiĉas al amanta paro ...“
            </span><br></p>
      <p align="center" class="stanza"><span class="l">         Kruela moko de l' destin',
            </span><br><span class="l">         Ke malgraŭ propra konkkastelo
            </span><br><span class="l">         Heliko nun kaj helikin
            </span><br><span class="l">         Sin treni devis al ... hotelo!
            </span><br></p><span class="l">
         <p align="center"><img src="../bld/butiko/heliko.gif" alt="heliko" vspace="20"></p></span><br><hr>
      <div class="footer"><a href="nokthoro.html">
            MI SONĜIS DUM NOKTHORO
            &nbsp;&gt;&gt;</a></div>
   </body>
</html>