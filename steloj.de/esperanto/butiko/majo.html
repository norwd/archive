<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         MAJO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="printempajxoj.html">&lt;&lt;&nbsp;
               PRINTEMPAĴOJ
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         MAJO
         
      </h3>
      <p align="center" class="stanza"><span class="l">         Man-en-mane ili iras
            </span><br><span class="l">         Tra l' dimanĉo plu kaj plu,
            </span><br><span class="l">         Ili miras kaj admiras
            </span><br><span class="l">         ... Kion? ... Kiun?... nur sin du!
            </span><br><span class="l">         Majo, majo, majmonato,
            </span><br><span class="l">         Amatino kun amato...
            </span><br></p>
      <p align="center" class="stanza"><span class="l">         Kial feste sin ornamas
            </span><br><span class="l">         La natur' kaj vokas nin?
            </span><br><span class="l">         Homoj, kiuj ĵus ekamas,
            </span><br><span class="l">         Tute ne rimarkas ĝin.
            </span><br><span class="l">         Mond' pereu, ― estu venko!
            </span><br><span class="l">         ... Ili sidas sur la benko ...</span><br></p><span class="l">
         <p align="center"><img src="../bld/butiko/majo.gif" alt="majo" vspace="20"></p></span><br><p align="center" class="stanza"><span class="l">         Ili flustras kaj susuras
            </span><br><span class="l">         Kvazaŭ temus pri mister',
            </span><br><span class="l">         Ili ĵuras kiel ĵuras
            </span><br><span class="l">         Nur herooj dum danĝer':
            </span><br><span class="l">         „Tie ĉi, ― aŭ aliloke, ―
            </span><br><span class="l">         Ni nin amos reciproke!“
            </span><br></p>
      <p align="center" class="stanza"><span class="l">         Frua amo estas trompa,
            </span><br><span class="l">         Trompa estis la knabin',
            </span><br><span class="l">         Post paŭzeto interrompa
            </span><br><span class="l">         Li tutsola trovas sin
            </span><br><span class="l">         Kaj konkludas: „For malgajo!
            </span><br><span class="l">         Tru-la-la! ― Nun estas majo!“
            </span><br></p>
      <hr>
      <div class="footer"><a href="prisomero.html">
            PRI SOMERO
            &nbsp;&gt;&gt;</a></div>
   </body>
</html>