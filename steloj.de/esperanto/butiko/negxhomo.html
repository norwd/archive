<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/butiko.css">
      <title>
         TRO HOMA SORTO DE IU NEĜHOMO
         
      </title>
   </head>
   <body background="../bld/papero.jpg">
      <div class="header"><span class="header_left"><a href="averto.html">&lt;&lt;&nbsp;
               AVERTO
               </a></span><span class="header_center"> <a href="index.html">Raymond Schwartz:
               La Stranga Butiko</a></span></div>
      <hr>
      <h3 class="head">
         TRO HOMA SORTO DE IU NEĜHOMO
         
      </h3>
      <p align="center" class="stanza"><span class="l">         „Inter la homoj li estis nur homo
            </span><br><span class="l">         Nerimarkita en fluo de l' viv' ...“
            
            	     </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Estis modesta nur neĝa atomo
            </span><br><span class="l">         Treme sidanta sur montodekliv';
            </span><br></p>
      <p align="center" class="stanza"><span class="l">         Tiam okazis, ke vento kaprice
            </span><br><span class="l">         Blovis sur ĝin kun afabla obstin'; ―
            </span><br><span class="l">         Tiel la vento kelkfoje ofice
            </span><br><span class="l">         Vojon elektas de nia destin'.
            </span><br></p>
      <p align="center" class="stanza"><span class="l">         Nia atomo fariĝis neĝero,
            </span><br><span class="l">         Kiun la vento tenadis en rul';
            </span><br><span class="l">         Vigle malsupren! ― kaj antaŭ vespero
            </span><br><span class="l">         Nia neĝero jam estis neĝbul'.
            </span><br></p>
      <p align="center" class="stanza"><span class="l">         Knaboj ĝin trovis sekvantan matenon
            </span><br><span class="l">         Ĉe la piedo de l' monto kaj plu
            </span><br><span class="l">         Rule ĝin puŝis sur ludoterenon,
            </span><br><span class="l">         Kie daŭriĝis de l' bul' evolu'.
            </span><br></p>
      <p align="center" class="stanza"><span class="l">         Mire la knaboj pri ĝia konturo
            </span><br><span class="l">         Ĝojis, ― kaj lerte el tiu neĝkvant'
            </span><br><span class="l">         Baldaŭ leviĝis en ombro de muro
            </span><br><span class="l">         Homomajeste la neĝogigant'.
            </span><br></p>
      <p align="center" class="stanza"><span class="l">         Baskojn de l' frako vivige agitis
            </span><br><span class="l">         Vento petola tra vintra pejzaĝ';
            </span><br><span class="l">         Du karbopecoj perfekte imitis
            </span><br><span class="l">         Homan rigardon en lia vizaĝ'.
            </span><br></p><span class="l">
         <p align="center"><img src="../bld/butiko/neghomo.gif" alt="neghomo" vspace="20"></p></span><br><p align="center" class="stanza"><span class="l">         Brave minace, kun pluvoombrelo,
            </span><br><span class="l">         Firme li staris sur piedestal';
            </span><br><span class="l">         Jam rekompence pro longa fidelo
            </span><br><span class="l">         Sur lia brusto orbrilis medal'...
            </span><br></p>
      <p align="center" class="stanza"><span class="l">         Nun fanfarone li levis la nazon,
            </span><br><span class="l">         Nazon imponan en form' de kukurb',
            </span><br><span class="l">         Ĉar por fieri li havis okazon:
            </span><br><span class="l">         Venis aklami lin tuta la urb'.
            </span><br></p>
      <p align="center" class="stanza"><span class="l">         Ĉiuj admiris la belan statuon, 
            </span><br><span class="l">         Rime prikantis lin moda poet', 
            </span><br><span class="l">         Kelkaj eĉ havis kun li intervjuon, 
            </span><br><span class="l">         Kiun (kun bildoj) publikis gazet'. 
            </span><br></p>
      <p align="center" class="stanza"><span class="l">         Tiam li estis la plej populara 
            </span><br><span class="l">         Homo de l' urbo, ― li estis idol', 
            </span><br><span class="l">         Tiel, ke burĝo eĉ laŭdoavara
            </span><br><span class="l">         Diris: „Al tiu nur mankas parol'!“
            </span><br></p>
      <p align="center" class="stanza"><span class="l">         Iun matenon ― (klarigu laŭvole
            </span><br><span class="l">         Tian miraklon, ― ĝi estas ja fakt') ―
            </span><br><span class="l">         Nia neĝhomo diskutis parole
            </span><br><span class="l">         Kun admirantoj pri nova kontrakt':
            </span><br></p>
      <p align="center" class="stanza"><span class="l">         „Ĉar disvastiĝis tra l' mond' mia gloro, 
            </span><br><span class="l">         Kial modesti en ombro de mur'? 
            </span><br><span class="l">         Kadro pli brila el suno kaj oro
            </span><br><span class="l">         Bone konvenus al mia statur'.“
            </span><br></p>
      <p align="center" class="stanza"><span class="l">         Certe, li pravis, ― kun mil priatentoj 
            </span><br><span class="l">         Oni lin ŝovis ĝis suna teras'...
            
            	       </span><br></p>
      <p align="center" class="lcenter">* * * 
         
      </p>
      <p align="center" class="stanza"><span class="l">         Kaj post tri tagoj nur kotaj fragmentoj; 
            </span><br><span class="l">         Restis memore pri pompa neĝmas'.
            </span><br></p>
      <hr>
      <div class="footer"><a href="vagonrestoracio.html">
            VAGONRESTORACIO
            &nbsp;&gt;&gt;</a></div>
   </body>
</html>