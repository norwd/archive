<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 26.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_25.html">&lt;&lt;&nbsp;§ 25. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 26.</h1>
      <p class="first_p">Kie vi estas? ― Mi estas en la ĝardeno. ― Kien vi iras? ― Mi
         iras en la ĝardenon. ― La birdo flugas en la ĉambro (=
         ĝi estas en la ĉambro kaj flugas en ĝi). ― La
         birdo flugas en la ĉambron (= ĝi estas ekster la
         ĉambro kaj flugas nun en ĝin). ― Mi vojaĝas en
         Hispanujo. ― Mi vojaĝas en Hispanujon. ― Mi sidas sur
         seĝo kaj tenas la piedojn sur benketo. ― Mi metis la manon sur
         la tablon. ― El sub la kanapo la muso kuris sub la liton, kaj nun
         ĝi kuras sub la lito. ― Super la tero sin trovas aero. ―
         Anstataŭ kafo li donis al mi teon kun sukero, sed sen kremo. ―
         Mi staras ekster la domo, kaj li estas interne. ― En la salono estis
         neniu krom li kaj lia fianĉino. ― La hirundo flugis trans la
         riveron, ĉar trans la rivero sin trovis aliaj hirundoj. ― Mi
         restas tie ĉi laŭ la ordono de mia estro. ― Kiam li
         estis ĉe mi, li staris tutan horon apud la fenestro. ― Li
         diras, ke mi estas atenta. ― Li petas, ke mi estu atenta. ― Kvankam vi
         estas riĉa, mi dubas, ĉu vi estas feliĉa. ― Se vi
         scius, kiu li estas, vi lin pli estimus. ― Se li jam venis, petu lin
         al mi. ― Ho, Dio! kion vi faras! ― Ha, kiel bele! ― For de tie
         ĉi! ― Fi, kiel abomene! ― Nu, iru pli rapide!
      </p>
      <div class="dict">
         <p class="dict-entry"><strong id="FE_26_n1">ekster </strong>hors, en dehors de | outside, besides | ausser, ausserhalb | внѣ | zewnątrz. 
         </p>
         <p class="dict-entry"><strong id="FE_26_n8">vojaĝi </strong>voyager | voyage | reisen | путешествовать | podróżować. 
         </p>
         <p class="dict-entry"><strong id="FE_26_n15">piedo </strong>pied | foot | Fuss, Bein | нога | noga. 
         </p>
         <p class="dict-entry"><strong id="FE_26_n22">benko </strong>banc | bench | Bank | скамья | ławka. 
         </p>
         <p class="dict-entry"><strong id="FE_26_n29">et </strong>marque diminution, décroissance; ex. <strong id="FE_26_n32">muro </strong> mur ― <strong id="FE_26_n33">mureto </strong>
            petit mur; <strong id="FE_26_n34">ridi </strong> rire ― <strong id="FE_26_n35">rideti </strong> sourire | denotes diminution of
            degree; e. g. <strong id="FE_26_n37">ridi </strong> laugh ― <strong id="FE_26_n38">rideti </strong> smile | bezeichnet eine Verkleinerung 
            oder Schwächung; z. B. <strong id="FE_26_n40">muro </strong> Wand ― <strong id="FE_26_n41">mureto </strong> Wändchen; <strong id="FE_26_n42">ridi </strong>
            lachen ― <strong id="FE_26_n43">rideti </strong> lächeln | означаетъ уменьшеніе или ослабленіе
            степени; напр. <strong id="FE_26_n45">muro </strong> стѣна ― <strong id="FE_26_n46">mureto </strong> стѣнка; <strong id="FE_26_n47">ridi </strong> смѣяться ―
            <strong id="FE_26_n48">rideti </strong> улыбаться | oznacza zmniejszenie lub osłabienie
            stopnia; np. <strong id="FE_26_n50">muro </strong> ściana ― <strong id="FE_26_n51">mureto </strong> ścianka; <strong id="FE_26_n52">ridi </strong> śmiać się ―
            <strong id="FE_26_n53">rideti </strong> uśmiechać się. 
         </p>
         <p class="dict-entry"><strong id="FE_26_n54">meti </strong>mettre | put, place | hinthun | дѣть; класть | podziać. 
         </p>
         <p class="dict-entry"><strong id="FE_26_n61">kanapo </strong>canapé | sofa, lounge | Kanapee | диванъ | kanapa. 
         </p>
         <p class="dict-entry"><strong id="FE_26_n68">muso </strong>souris | mouse | Maus | мышь | mysź. 
         </p>
         <p class="dict-entry"><strong id="FE_26_n75">lito </strong>lit | bed | Bett | кровать | łóżko. 
         </p>
         <p class="dict-entry"><strong id="FE_26_n82">super </strong>au dessus de | over, above | über, oberhalb | надъ | nad. 
         </p>
         <p class="dict-entry"><strong id="FE_26_n89">aero </strong>air | air | Luft | воздухъ | powietrze. 
         </p>
         <p class="dict-entry"><strong id="FE_26_n96">kafo </strong>café | coffee | Kaffee | кофе | kawa. 
         </p>
         <p class="dict-entry"><strong id="FE_26_n103">teo </strong>thé | tea | Thee | чай | herbata. 
         </p>
         <p class="dict-entry"><strong id="FE_26_n110">sukero </strong>sucre | sugar | Zucker | сахаръ | cukier. 
         </p>
         <p class="dict-entry"><strong id="FE_26_n117">kremo </strong>crème | cream | Schmant, Sahne | сливки | śmietana. 
         </p>
         <p class="dict-entry"><strong id="FE_26_n124">interne </strong>à l’intérieur, dedans | within | innerhalb | внутри | wewnątrz. 
         </p>
         <p class="dict-entry"><strong id="FE_26_n131">fianĉo </strong>fiancé | betrothed person | Bräutigam | женихъ | narzeczony. 
         </p>
         <p class="dict-entry"><strong id="FE_26_n138">hirundo </strong>hirondelle | swallow | Schwalbe | ласточка | jaskółka. 
         </p>
         <p class="dict-entry"><strong id="FE_26_n145">trans </strong>au delà | across | jenseit | черезъ, надъ | przez. 
         </p>
         <p class="dict-entry"><strong id="FE_26_n152">rivero </strong>rivière, fleuve | river | Fluss | рѣка | rzeka. 
         </p>
         <p class="dict-entry"><strong id="FE_26_n159">estro </strong>chef | chief | Vorsteher | начальникъ | zwierzchnik. 
         </p>
         <p class="dict-entry"><strong id="FE_26_n166">atenta </strong>attentif | attentive | aufmerksam | внимательный | uważny. 
         </p>
         <p class="dict-entry"><strong id="FE_26_n173">kvankam </strong>quoique | although | obgleich | хотя | chociaź. 
         </p>
         <p class="dict-entry"><strong id="FE_26_n180">dubi </strong>douter | doubt | zweifeln | сомнѣваться | wątpić. 
         </p>
         <p class="dict-entry"><strong id="FE_26_n187">estimi </strong>estimer | esteem | schätzen, achten | уважать | szanować. 
         </p>
         <p class="dict-entry"><strong id="FE_26_n194">fi </strong>fi donc! | fie! | pfui! | фи, тьфу | fe!. 
         </p>
         <p class="dict-entry"><strong id="FE_26_n201">abomeno </strong>abomination | abomination | Abscheu | отвращеніе | odraza. 
         </p>
         <p class="dict-entry"><strong id="FE_26_n208">rapida </strong>rapide, vite | quick, rapid | schnell | быстрый | prędki. 
         </p>
      </div>
      <hr>
      <div class="footnotes"></div>
      <div class="footer"><a href="ekz_27.html">§ 27. &nbsp;&gt;&gt;</a></div>
   </body>
</html>