<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 42.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_41.html">&lt;&lt;&nbsp;§ 41. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 42.</h1>
      <p class="first_p">Ni ĉiuj kunvenis, por priparoli tre gravan aferon; sed ni ne
         povis atingi ian rezultaton, kaj ni disiris. ― Malfeliĉo ofte
         kunigas la homojn, kaj feliĉo ofte disigas ilin. ― Mi
         disŝiris la leteron kaj disĵetis ĝiajn pecetojn
         en ĉiujn angulojn de la ĉambro. ― Li donis al mi monon,
         sed mi ĝin tuj redonis al li. ― Mi foriras, sed atendu min,
         ĉar mi baldaŭ revenos. ― La suno rebrilas en la klara
         akvo de la rivero. ― Mi diris al la reĝo: via reĝa
         moŝto, pardonu min! ― El la tri leteroj unu estis adresita: al
         Lia Episkopa Moŝto, Sinjoro N.; la dua: al Lia Grafa
         Moŝto, Sinjoro P.; la tria: al Lia Moŝto, Sinjoro D. ―
         La sufikso "um" ne havas difinitan signifon, kaj tial la
         (tre malmultajn) vortojn kun "um" oni devas lerni, kiel
         simplajn vortojn. Ekzemple: plenumi, kolumo, manumo. ― Mi volonte
         plenumis lian deziron. ― En malbona vetero oni povas facile
         malvarmumi. ― Sano, sana, sane, sani, sanu, saniga, saneco, sanilo,
         sanigi, saniĝi, sanejo, sanisto, sanulo, malsano, malsana,
         malsane, malsani, malsanulo, malsaniga, malsaniĝi, malsaneta,
         malsanema, malsanulejo, malsanulisto, malsanero, malsaneraro,
         sanigebla, sanigisto, sanigilo, resanigi, resaniĝanto,
         sanigilejo, sanigejo, malsanemulo, sanilaro, malsanaro, malsanulido,
         nesana, malsanado, sanulaĵo, malsaneco, malsanemeco, saniginda,
         sanilujo, sanigilujo, remalsano, remalsaniĝo, malsanulino,
         sanigista, sanigilista, sanilista, malsanulista k. t. p.
      </p>
      <div class="dict">
         <p class="dict-entry"><strong id="FE_42_n1">atingi </strong>atteindre | attain, reach | erlangen, erreichen | достигать | dosięgać. 
         </p>
         <p class="dict-entry"><strong id="FE_42_n8">rezultato </strong>résultat | result | Ergebniss | результатъ | rezultat. 
         </p>
         <p class="dict-entry"><strong id="FE_42_n15">ŝiri </strong>déchirer | tear, rend | reissen | рвать | rwać. 
         </p>
         <p class="dict-entry"><strong id="FE_42_n22">peco </strong>morceau | piece | Stück | кусокъ | kawał. 
         </p>
         <p class="dict-entry"><strong id="FE_42_n29">moŝto </strong>titre commun | universal title | allgemeiner Titel | общій титулъ | Mość. 
         </p>
         <p class="dict-entry"><strong id="FE_42_n36">episkopo </strong>évêque | bishop | Bischof | епископъ | biskup. 
         </p>
         <p class="dict-entry"><strong id="FE_42_n43">grafo </strong>comte | earl, count | Graf | графъ | hrabia. 
         </p>
         <p class="dict-entry"><strong id="FE_42_n50">difini </strong>définir, déterminer | define | bestimmen | опредѣлять | wyznaczać, określać. 
         </p>
      </div>
      <hr>
      <div class="footnotes"></div>
      <div class="footer"></div>
   </body>
</html>