<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 27.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_26.html">&lt;&lt;&nbsp;§ 26. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 27.</h1>
      <p class="first_p">La artikolo „la“ estas uzata tiam, kiam ni parolas pri
         personoj aŭ objektoj konataj. Ĝia uzado estas tia sama
         kiel en la aliaj lingvoj. La personoj, kiuj ne komprenas la uzadon de
         la artikolo (ekzemple rusoj aŭ poloj, kiuj ne scias alian
         lingvon krom sia propra), povas en la unua tempo tute ne uzi la
         artikolon, ĉar ĝi estas oportuna sed ne
         necesa. Anstataŭ „la“ oni povas ankaŭ diri
         „l’“ (sed nur post prepozicio, kiu finiĝas per
         vokalo). ― Vortoj kunmetitaj estas kreataj per simpla kunligado de
         vortoj; oni prenas ordinare la purajn radikojn, sed, se la bonsoneco
         aŭ la klareco postulas, oni povas ankaŭ preni la tutan
         vorton, t. e. la radikon kune kun ĝia gramatika
         finiĝo. Ekzemploj: skribtablo aŭ skribotablo (= tablo,
         sur kiu oni skribas); internacia (= kiu estas inter diversaj nacioj);
         tutmonda (= de la tuta mondo); unutaga (= kiu daŭras unu
         tagon); unuataga (= kiu estas en la unua tago); vaporŝipo (=
         ŝipo, kiu sin movas per vaporo); matenmanĝi,
         tagmanĝi, vespermanĝi; abonpago (= pago por la
         abono).
      </p>
      <div class="dict">
         <p class="dict-entry"><strong id="FE_27_n1">artikolo </strong>article | article | Artikel | членъ, статья | artykuł, przedimek. 
         </p>
         <p class="dict-entry"><strong id="FE_27_n8">tiam </strong>alors | then | dann | тогда | wtedy. 
         </p>
         <p class="dict-entry"><strong id="FE_27_n15">objekto </strong>objet | object | Gegenstand | предметъ | przedmiot. 
         </p>
         <p class="dict-entry"><strong id="FE_27_n22">tia </strong>tel | such | solcher | такой | taki. 
         </p>
         <p class="dict-entry"><strong id="FE_27_n29">kompreni </strong>comprendre | understand | verstehen | понимать | rozumieć. 
         </p>
         <p class="dict-entry"><strong id="FE_27_n36">ekzemplo </strong>exemple | example | Beispiel | примѣръ | przykład. 
         </p>
         <p class="dict-entry"><strong id="FE_27_n43">polo </strong>Polonais | Pole | Pole | Полякъ | Polak. 
         </p>
         <p class="dict-entry"><strong id="FE_27_n50">necesa </strong>nécessaire | necessary | nothwendig | необходимый | niezbędny. 
         </p>
         <p class="dict-entry"><strong id="FE_27_n57">prepozicio </strong>préposition | preposition | Vorwort | предлогъ | przyimek. 
         </p>
         <p class="dict-entry"><strong id="FE_27_n64">vokalo </strong>voyelle | vowel | Vokal | гласная | samogłoska. 
         </p>
         <p class="dict-entry"><strong id="FE_27_n71">kunmeti </strong>composer | compound | zusammensetzen | слагать | składać. 
         </p>
         <p class="dict-entry"><strong id="FE_27_n78">simpla </strong>simple | simple | einfach | простой | prosty, zwyczajny. 
         </p>
         <p class="dict-entry"><strong id="FE_27_n85">ligi </strong>lier | bind, tie | binden | связывать | wiązać. 
         </p>
         <p class="dict-entry"><strong id="FE_27_n92">radiko </strong>racine | root | Wurzel | корень | korzeń. 
         </p>
         <p class="dict-entry"><strong id="FE_27_n99">soni </strong>sonner, rendre des sons | sound | tönen, lauten | звучать | brzmieć. 
         </p>
         <p class="dict-entry"><strong id="FE_27_n106">klara </strong>clair | clear | klar | ясный | jasny. 
         </p>
         <p class="dict-entry"><strong id="FE_27_n113">postuli </strong>exiger, requérir | require, claim | fordern | требовать | żądać. 
         </p>
         <p class="dict-entry"><strong id="FE_27_n120">gramatiko </strong>grammaire | grammar | Grammatik | грамматика | gramatyka. 
         </p>
         <p class="dict-entry"><strong id="FE_27_n127">nacio </strong>nation | nation | Nation | нація, народъ | naród, nacja. 
         </p>
         <p class="dict-entry"><strong id="FE_27_n134">diversa </strong>divers | various, diverse | verschieden | различный | różny. 
         </p>
         <p class="dict-entry"><strong id="FE_27_n141">ŝipo </strong>navire | ship | Schiff | корабль | okręt. 
         </p>
         <p class="dict-entry"><strong id="FE_27_n148">matenmanĝi </strong>déjeuner | breakfast | frühstücken | завтракать | śniadać. 
         </p>
         <p class="dict-entry"><strong id="FE_27_n155">aboni </strong>abonner | subscribe | abonniren | подписываться | prenumerować. 
         </p>
      </div>
      <hr>
      <div class="footnotes"></div>
      <div class="footer"><a href="ekz_28.html">§ 28. &nbsp;&gt;&gt;</a></div>
   </body>
</html>