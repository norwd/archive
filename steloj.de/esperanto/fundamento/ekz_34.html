<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 34.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_33.html">&lt;&lt;&nbsp;§ 33. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 34.</h1>
      <p class="first_p">La tranĉilo estis tiel malakra, ke mi ne povis tranĉi
         per ĝi la viandon kaj mi devis uzi mian poŝan
         tranĉilon. ― Ĉu vi havas korktirilon, por
         malŝtopi la botelon? ― Mi volis ŝlosi la pordon, sed mi
         perdis la ŝlosilon. ― Ŝi kombas al si la harojn per
         arĝenta kombilo. ― En somero ni veturas per diversaj veturiloj,
         kaj en vintro ni veturas per glitveturilo. ― Hodiaŭ estas bela
         frosta vetero, tial mi prenos miajn glitilojn kaj iros gliti. ― Per
         hakilo ni hakas, per segilo ni segas, per fosilo ni fosas, per kudrilo
         ni kudras, per tondilo ni tondas, per sonorilo ni sonoras, per fajfilo
         ni fajfas. ― Mia skribilaro konsistas el inkujo, sablujo, kelke da
         plumoj, krajono kaj inksorbilo. ― Oni metis antaŭ mi
         manĝilaron, kiu konsistis el telero, kulero, tranĉilo,
         forko, glaseto por brando, glaso por vino kaj telertuketo. ― En
         varmega tago mi amas promeni en arbaro. ― Nia lando venkos, ĉar
         nia militistaro estas granda kaj brava. ― Sur kruta ŝtuparo li
         levis sin al la tegmento de la domo. ― Mi ne scias la lingvon
         hispanan, sed per helpo de vortaro hispana-germana mi tamen komprenis
         iom vian leteron. ― Sur tiuj ĉi vastaj kaj herboriĉaj
         kampoj paŝtas sin grandaj brutaroj, precipe aroj da bellanaj
         ŝafoj.
      </p>
      <div class="dict">
         <p class="dict-entry"><strong id="FE_34_n1">viando </strong>viande | meat, flesh | Fleisch | мясо | mięso. 
         </p>
         <p class="dict-entry"><strong id="FE_34_n8">poŝo </strong>poche | pocket | Tasche | карманъ | kieszeń. 
         </p>
         <p class="dict-entry"><strong id="FE_34_n15">korko </strong>bouchon | cork | Kork | пробка | korek. 
         </p>
         <p class="dict-entry"><strong id="FE_34_n22">tiri </strong>tirer | draw, pull, drag | ziehen | тянуть | ciągnąć. 
         </p>
         <p class="dict-entry"><strong id="FE_34_n29">ŝtopi </strong>boucher | stop, fasten down | stopfen | затыкать | zatykać. 
         </p>
         <p class="dict-entry"><strong id="FE_34_n36">botelo </strong>bouteille | bottle | Flasche | бутылка | butelka. 
         </p>
         <p class="dict-entry"><strong id="FE_34_n43">ŝlosi </strong>fermer à clef | lock, fasten | schliessen | запирать на ключъ | zamykać na klucz. 
         </p>
         <p class="dict-entry"><strong id="FE_34_n50">kombi </strong>peigner | comb | kämmen | чесать | czesać. 
         </p>
         <p class="dict-entry"><strong id="FE_34_n57">somero </strong>été | summer | Sommer | лѣто | lato. 
         </p>
         <p class="dict-entry"><strong id="FE_34_n64">gliti </strong>glisser | sakte | gleiten, glitschen | скользить, кататься | ślizgać
            się. 
         </p>
         <p class="dict-entry"><strong id="FE_34_n71">frosto </strong>gelée | frost | Frost | морозъ | mróz. 
         </p>
         <p class="dict-entry"><strong id="FE_34_n78">vetero </strong>temps (température) | weather | Wetter | погода | pogoda. 
         </p>
         <p class="dict-entry"><strong id="FE_34_n85">haki </strong>hacher, abattre | hew, chop | hauen, hacken | рубить | rąbać. 
         </p>
         <p class="dict-entry"><strong id="FE_34_n92">segi </strong>scier | saw | sägen | пилить | piłować. 
         </p>
         <p class="dict-entry"><strong id="FE_34_n99">fosi </strong>creuser | dig | graben | копать | kopać. 
         </p>
         <p class="dict-entry"><strong id="FE_34_n106">kudri </strong>coudre | sew | nähen | шить | szyć. 
         </p>
         <p class="dict-entry"><strong id="FE_34_n113">tondi </strong>tondre | clip, shear | scheeren | стричь | strzydz. 
         </p>
         <p class="dict-entry"><strong id="FE_34_n120">sonori </strong>tinter | give out a sound (as a bell) | klingen | звенѣть | brzęczeć, dzwonić. 
         </p>
         <p class="dict-entry"><strong id="FE_34_n127">fajfi </strong>siffler | whistle | pfeifen | свистать | świstać. 
         </p>
         <p class="dict-entry"><strong id="FE_34_n134">inko </strong>encre | ink | Tinte | чернила | atrament. 
         </p>
         <p class="dict-entry"><strong id="FE_34_n141">sablo </strong>sable | sand | Sand | песокъ | piasek. 
         </p>
         <p class="dict-entry"><strong id="FE_34_n148">sorbi </strong>humer | sip | schlürfen | хлебать | chlipać. 
         </p>
         <p class="dict-entry"><strong id="FE_34_n155">brando </strong>eau-de-vie | brandy | Branntwein | водка | wódka. 
         </p>
         <p class="dict-entry"><strong id="FE_34_n162">tuko </strong>mouchoir | cloth | Tuch (Hals-, Schnupf- etc.) | платокъ | chustka. 
         </p>
         <p class="dict-entry"><strong id="FE_34_n169">militi </strong>guerroyer | fight | Krieg führen | воевать | wojować. 
         </p>
         <p class="dict-entry"><strong id="FE_34_n176">brava </strong>brave, solide | valliant, brave | tüchtig | дѣльный, удалый | dzielny, chwacki. 
         </p>
         <p class="dict-entry"><strong id="FE_34_n183">kruta </strong>roide, escarpé | steep | steil | крутой | stromy. 
         </p>
         <p class="dict-entry"><strong id="FE_34_n190">ŝtupo </strong>marche, échelon | step | Stufe | ступень | stopień. 
         </p>
         <p class="dict-entry"><strong id="FE_34_n197">Hispano </strong>Espagnol | Spaniard | Spanier | Испанецъ | Hiszpan. 
         </p>
         <p class="dict-entry"><strong id="FE_34_n204">Germano </strong>Allemand | German | Deutscher | Нѣмецъ | Niemiec. 
         </p>
         <p class="dict-entry"><strong id="FE_34_n211">tamen </strong>pourtant, néanmoins | however, nevertheless | doch, jedoch | однако | jednak. 
         </p>
         <p class="dict-entry"><strong id="FE_34_n218">vasta </strong>vaste, étendu | wide, vast | weit, geräumig | обширный,
            просторный | obszerny. 
         </p>
         <p class="dict-entry"><strong id="FE_34_n225">herbo </strong>herbe | grass | Gras | трава | trawa. 
         </p>
         <p class="dict-entry"><strong id="FE_34_n232">paŝti </strong>paître | pasture, feed animals | weiden lassen | пасти | paść. 
         </p>
         <p class="dict-entry"><strong id="FE_34_n239">bruto </strong>brute, bétail | brute | Vieh | скотъ | bydło. 
         </p>
         <p class="dict-entry"><strong id="FE_34_n246">precipe </strong>principalement, surtout | particularly | besonders,
            vorzüglich | преимущественно | szczególnie. 
         </p>
         <p class="dict-entry"><strong id="FE_34_n253">lano </strong>laine | wool | Wolle | шерсть | wełna. 
         </p>
         <p class="dict-entry"><strong id="FE_34_n260">ŝafo </strong>mouton | sheep | Schaf | овца | owca. 
         </p>
      </div>
      <hr>
      <div class="footnotes"></div>
      <div class="footer"><a href="ekz_35.html">§ 35. &nbsp;&gt;&gt;</a></div>
   </body>
</html>