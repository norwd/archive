<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 15.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_14.html">&lt;&lt;&nbsp;§ 14. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 15.</h1>
      <h3 class="head">La feino (Daŭrigo).</h3>
      <p class="first_p">En unu tago, kiam ŝi estis apud tiu fonto,
         venis al ŝi malriĉa virino, kiu petis ŝin, ke
         ŝi donu al ŝi trinki. „Tre volonte, mia bona,“;
         diris la bela knabino. Kaj ŝi tuj lavis sian kruĉon kaj
         ĉerpis akvon en la plej pura loko de la fonto kaj alportis al
         la virino, ĉiam subtenante la kruĉon, por ke la virino
         povu trinki pli oportune. Kiam la bona virino trankviligis sian
         soifon, ŝi diris al la knabino: „Vi estas tiel bela, tiel
         bona kaj tiel honesta, ke mi devas fari al vi donacon“
         (ĉar tio ĉi estis feino, kiu prenis sur sin la formon de
         malriĉa vilaĝa virino, por vidi, kiel granda estos la
         ĝentileco de tiu ĉi juna knabino). „Mi faras al vi
         donacon,“ daŭrigis la feino, „ke ĉe ĉiu
         vorto, kiun vi diros, el via buŝo eliros<span id="ekz_15_n1"></span> aŭ floro
         aŭ multekosta ŝtono.“
      </p>
      <div class="dict">
         <p class="dict-entry"><strong id="FE_15_n1">fonto </strong>source | fountain | Quelle | источникъ | żródło. 
         </p>
         <p class="dict-entry"><strong id="FE_15_n8">riĉa </strong>riche | rich | reich | богатый | bogaty. 
         </p>
         <p class="dict-entry"><strong id="FE_15_n15">viro </strong>homme (sexe) | man | Mann | мужчина, мужъ | mężczyzna, mąż. 
         </p>
         <p class="dict-entry"><strong id="FE_15_n22">volonte </strong>volontiers | willingly | gern | охотно | chętnie. 
         </p>
         <p class="dict-entry"><strong id="FE_15_n29">tuj </strong>tout de suite, aussitôt | immediate | bald, sogleich | сейчасъ | natychmiast. 
         </p>
         <p class="dict-entry"><strong id="FE_15_n36">lavi </strong>laver | wash | waschen | мыть | myć. 
         </p>
         <p class="dict-entry"><strong id="FE_15_n43">sub </strong>sous | under, beneath, below | unter | подъ | pod. 
         </p>
         <p class="dict-entry"><strong id="FE_15_n50">teni </strong>tenir | hold, grasp | halten | держать | trzymać. 
         </p>
         <p class="dict-entry"><strong id="FE_15_n57">oportuna </strong>commode, qui est à propos | opportune, suitable | bequem | удобный | wygodny. 
         </p>
         <p class="dict-entry"><strong id="FE_15_n64">trankvila </strong>tranquille | quiet | ruhig | спокойный | spokojny. 
         </p>
         <p class="dict-entry"><strong id="FE_15_n71">soifi </strong>avoir soif | thirst | dursten | жаждать | pragnąć. 
         </p>
         <p class="dict-entry"><strong id="FE_15_n78">donaci </strong>faire cadeau | make a present | schenken | дарить | darować. 
         </p>
         <p class="dict-entry"><strong id="FE_15_n85">preni </strong>prendre | take | nehmen | брать | brać. 
         </p>
         <p class="dict-entry"><strong id="FE_15_n92">formo </strong>forme | form | Form | форма | forma, kształt. 
         </p>
         <p class="dict-entry"><strong id="FE_15_n99">vilaĝo </strong>village | village | Dorf | деревня | wieś. 
         </p>
         <p class="dict-entry"><strong id="FE_15_n106">ĝentila </strong>gentil, poli | polite, gentle | höflich | вѣжливый | grzeczny. 
         </p>
         <p class="dict-entry"><strong id="FE_15_n113">ĉe </strong>chez | at | bei | у, при | u, przy. 
         </p>
      </div>
      <hr>
      <div class="footnotes"></div>
      <div class="footer"><a href="ekz_16.html">§ 16. &nbsp;&gt;&gt;</a></div>
   </body>
</html>