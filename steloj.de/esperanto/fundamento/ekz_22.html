<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 22.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_21.html">&lt;&lt;&nbsp;§ 21. La feino (Daŭrigo).</a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 22.</h1>
      <p class="first_p">Fluanta akvo estas pli pura, ol akvo staranta senmove. ― Promenante
         sur la strato, mi falis. ― Kiam <span id="ekz_22_n1"></span>Nikodemo batas <span id="ekz_22_n2"></span>Jozefon, tiam Nikodemo
         estas la batanto kaj Jozefo estas la batato. ― Al homo, pekinta
         senintence, Dio facile pardonas. ― Trovinte pomon, mi ĝin
         manĝis. ― La falinta homo ne povis sin levi. Ne riproĉu
         vian amikon, ĉar vi mem plimulte meritas riproĉon; li
         estas nur unufoja mensoginto dum vi estas ankoraŭ nun
         ĉiam mensoganto. ― La tempo pasinta jam neniam revenos; la
         tempon venontan neniu ankoraŭ konas. ― Venu, ni atendas vin,
         Savonto de la mondo. ― En la lingvo "Esperanto" ni vidas la
         estontan lingvon de la tuta mondo. ― <span id="ekz_22_n3"></span>Aŭgusto estas mia plej
         amata filo. ― Mono havata estas pli grava ol havita. ― Pasero kaptita
         estas pli bona, ol aglo kaptota. ― La soldatoj kondukis la arestitojn
         tra la stratoj. ― Li venis al mi tute ne atendite. ― Homo, kiun oni
         devas juĝi, estas juĝoto.
      </p>
      <div class="dict">
         <p class="dict-entry"><strong id="FE_22_n1">flui </strong>couler | flow | fliessen | течь | płynąć, cieknąć. 
         </p>
         <p class="dict-entry"><strong id="FE_22_n8">movi </strong>mouvoir | move | bewegen | двигать | ruszać. 
         </p>
         <p class="dict-entry"><strong id="FE_22_n15">strato </strong>rue | street | Strasse | улица | ulica. 
         </p>
         <p class="dict-entry"><strong id="FE_22_n22">fali </strong>tomber | fall | fallen | падать | padać. 
         </p>
         <p class="dict-entry"><strong id="FE_22_n29">at </strong>marque le participe présent passif | ending of
            pres. part. pass. in verbs | bezeichnet das Participium praes. passivi | означаеть причастіе настоящаго времени страд. залога | oznacza
            imiesłów bierny czasu teraźniejszego. 
         </p>
         <p class="dict-entry"><strong id="FE_22_n36">peki </strong>pécher | sin | sündigen | грѣшить | grzeszyć. 
         </p>
         <p class="dict-entry"><strong id="FE_22_n43">int </strong>marque le participe passé du verbe actif | ending of past
            part. act. in verbs | bezeichnet das Participium perfecti
            activi | означаетъ причастіе прошедшаго времени дѣйствит. залога | oznacza
            imiesłów czynny czasu przeszłego. 
         </p>
         <p class="dict-entry"><strong id="FE_22_n50">intenci </strong>se proposer de | intend | beabsichtigen | намѣреваться | zamierzać. 
         </p>
         <p class="dict-entry"><strong id="FE_22_n57">levi </strong>lever | lift, raise | aufheben | поднимать | podnosić. 
         </p>
         <p class="dict-entry"><strong id="FE_22_n64">riproĉi </strong>reprocher | reproach | vorwerfen | упрекать | zarzucać. 
         </p>
         <p class="dict-entry"><strong id="FE_22_n71">meriti </strong>mériter | merit | verdienen | заслуживать | zasługiwać. 
         </p>
         <p class="dict-entry"><strong id="FE_22_n78">mensogi </strong>mentir | tell a lie | lügen | лгать | kłamać. 
         </p>
         <p class="dict-entry"><strong id="FE_22_n85">pasi </strong>passer | pass | vergehen | проходить | przechodzić. 
         </p>
         <p class="dict-entry"><strong id="FE_22_n92">neniam </strong>ne... jamais | never | niemals | никогда | nigdy. 
         </p>
         <p class="dict-entry"><strong id="FE_22_n99">ont </strong>marque le participe futur d’un verbe actif | ending of
            fut. part. act. in verbs | bezeichnet das Participium fut. act. | означаетъ причастіе будущаго времени дѣйствит. залога | oznacza
            imiesłów czynny czasu przyszłego. 
         </p>
         <p class="dict-entry"><strong id="FE_22_n106">neniu </strong>personne | nobody | Niemand | никто | nikt. 
         </p>
         <p class="dict-entry"><strong id="FE_22_n113">atendi </strong>attendre | wait, expect | warten, erwarten | ждать, ожидать | czekać. 
         </p>
         <p class="dict-entry"><strong id="FE_22_n120">savi </strong>sauver | save | retten | спасать | ratować. 
         </p>
         <p class="dict-entry"><strong id="FE_22_n127">mondo </strong>monde | world | Welt | міръ | świat. 
         </p>
         <p class="dict-entry"><strong id="FE_22_n134">lingvo </strong>langue, langage | language | Sprache | языкъ, рѣчь | język,
            mowa. 
         </p>
         <p class="dict-entry"><strong id="FE_22_n141">grava </strong>grave, important | important | wichtig | важный | ważny. 
         </p>
         <p class="dict-entry"><strong id="FE_22_n148">pasero </strong>passereau | sparrow | Sperling | воробей | wróbel. 
         </p>
         <p class="dict-entry"><strong id="FE_22_n155">kapti </strong>attraper | catch | fangen | ловить | chwytać. 
         </p>
         <p class="dict-entry"><strong id="FE_22_n162">aglo </strong>aigle | eagle | Adler | орелъ | orzeł. 
         </p>
         <p class="dict-entry"><strong id="FE_22_n169">ot </strong>marque le participe futur d’un verbe passif | ending of
            fut. part. pass. in verbs | bezeichnet das Participium fut. pass. | означаетъ причастіе будущ. времени страд. залога | oznacza
            imiesłów bierny czasu przyszłego. 
         </p>
         <p class="dict-entry"><strong id="FE_22_n176">soldato </strong>soldat | soldier | Soldat | солдатъ | żolnierz. 
         </p>
         <p class="dict-entry"><strong id="FE_22_n183">konduki </strong>conduire | conduct | führen | вести | prowadzić. 
         </p>
         <p class="dict-entry"><strong id="FE_22_n190">aresti </strong>arrêter | arrest | verhaften | арестовать | aresztować. 
         </p>
         <p class="dict-entry"><strong id="FE_22_n197">tra </strong>à travers | through | durch | черезъ, сквозь | przez (wskroś). 
         </p>
         <p class="dict-entry"><strong id="FE_22_n204">juĝi </strong>juger | judge | richten, urtheilen | судить | sądzić. 
         </p>
      </div>
      <hr>
      <div class="footnotes"></div>
      <div class="footer"><a href="ekz_23.html">§ 23. La feino (Fino)&nbsp;&gt;&gt;</a></div>
   </body>
</html>