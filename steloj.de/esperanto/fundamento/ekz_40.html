<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 40.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_39.html">&lt;&lt;&nbsp;§ 39. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 40.</h1>
      <p class="first_p">En la daŭro de kelke da minutoj mi aŭdis du pafojn. ―
         La pafado daŭris tre longe. ― Mi eksaltis de surprizo. ― Mi
         saltas tre lerte. ― Mi saltadis la tutan tagon de loko al loko. ― Lia
         hieraŭa parolo estis tre bela, sed la tro multa parolado
         lacigas lin. ― Kiam vi ekparolis, ni atendis aŭdi ion novan,
         sed baldaŭ ni vidis, ke ni trompiĝis, ― Li kantas tre
         belan kanton. ― La kantado estas agrabla okupo. ― La diamanto havas
         belan brilon. ― Du ekbriloj de fulmo trakuris tra la malluma
         ĉielo. ― La domo, en kiu oni lernas, estas lernejo, kaj la
         domo, en kiu oni preĝas, estas preĝejo. ― La kuiristo
         sidas en la kuirejo. ― La kuracisto konsilis al mi iri en
         ŝvitbanejon. ― Magazeno, en kiu oni vendas cigarojn, aŭ
         ĉambro, en kiu oni tenas cigarojn, estas cigarejo; skatoleto
         aŭ alia objekto, en kiu oni tenas cigarojn, estas cigarujo;
         tubeto, en kiun oni metas cigaron, kiam oni ĝin fumas, estas
         cigaringo. ― Skatolo, en kiu oni tenas plumojn, estas plumujo, kaj
         bastoneto, sur kiu oni tenas plumon por skribado, estas plumingo. ― En
         la kandelingo sidis brulanta kandelo. ― En la poŝo de mia
         pantalono mi portas monujon, kaj en la poŝo de mia surtuto mi
         portas paperujon; pli grandan paperujon mi portas sub la brako. ― La
         rusoj loĝas en Rusujo kaj la germanoj en Germanujo.
      </p>
      <div class="dict">
         <p class="dict-entry"><strong id="FE_40_n1">surprizi </strong>surprendre | surprise | überraschen | дѣлать сюрпризъ | robić niespodzianki. 
         </p>
         <p class="dict-entry"><strong id="FE_40_n8">laca </strong>las, fatigué | weary | müde | усталый | zmęczony. 
         </p>
         <p class="dict-entry"><strong id="FE_40_n15">trompi </strong>tromper, duper | deceive, cheat | betrügen | обманывать | oszukiwać. 
         </p>
         <p class="dict-entry"><strong id="FE_40_n22">fulmo </strong>éclair | lightning | Blitz | молнія | błyskawica. 
         </p>
         <p class="dict-entry"><strong id="FE_40_n29">ŝviti </strong>suer | perspire | schwitzen | потѣть | pocić się. 
         </p>
         <p class="dict-entry"><strong id="FE_40_n36">bani </strong>baigner | bath | baden | купать | kąpać. 
         </p>
         <p class="dict-entry"><strong id="FE_40_n43">magazeno </strong>magazin | store | Kaufladen | лавка, магазинъ | sklep,
            magazyn. 
         </p>
         <p class="dict-entry"><strong id="FE_40_n50">vendi </strong>vendre | sell | verkaufen | продавать | sprzedawać. 
         </p>
         <p class="dict-entry"><strong id="FE_40_n57">cigaro </strong>cigare | cigar | Cigarre | сигара | cygaro. 
         </p>
         <p class="dict-entry"><strong id="FE_40_n64">tubo </strong>tuyau | tube | Röhre | труба | rura. 
         </p>
         <p class="dict-entry"><strong id="FE_40_n71">fumo </strong>fumée | smoke | Rauch | дымъ | dym. 
         </p>
         <p class="dict-entry"><strong id="FE_40_n78">ing </strong>marque l’objet dans lequel se met, ou mieux s’introduit...;
            ex. <strong id="FE_40_n81">kandelo </strong> chandelle ― <strong id="FE_40_n82">kandelingo </strong> chandelier | holder for; e. g. <strong id="FE_40_n84">kandelo </strong> candle ―
            <strong id="FE_40_n85">kandelingo </strong> candle-stick | Gegenstand, in den etwas eingestellt,
            eingesetzt wird; z. B. <strong id="FE_40_n87">kandelo </strong> Kerze ― <strong id="FE_40_n88">kandelingo </strong> Leuchter | вещь, въ которую
            вставляется, всаживается; напр. <strong id="FE_40_n90">kandelo </strong> свѣча ― <strong id="FE_40_n91">kandelingo </strong>
            подсвѣчникъ | przedmiot, w który się coś wsadza, wstawia; np.
            <strong id="FE_40_n93">kandelo </strong> świeca ― <strong id="FE_40_n94">kandelingo </strong> lichtarz. 
         </p>
         <p class="dict-entry"><strong id="FE_40_n95">skatolo </strong>boîte | small box, case | Büchse, Schachtel | коробка | pudełko. 
         </p>
         <p class="dict-entry"><strong id="FE_40_n102">pantalono </strong>pantalon | pantaloons, trowsers | Hosen | брюки | spodnie. 
         </p>
         <p class="dict-entry"><strong id="FE_40_n109">surtuto </strong>redingote | over-coat | Rock | сюртукъ | surdut. 
         </p>
         <p class="dict-entry"><strong id="FE_40_n116">brako </strong>bras | arm | Arm | рука, объятія | ramię. 
         </p>
      </div>
      <hr>
      <div class="footnotes"></div>
      <div class="footer"><a href="ekz_41.html">§ 41. &nbsp;&gt;&gt;</a></div>
   </body>
</html>