<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 32.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_31.html">&lt;&lt;&nbsp;§ 31. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 32.</h1>
      <p class="first_p">Teatramanto ofte vizitas la teatron kaj ricevas baldaŭ
         teatrajn manierojn. ― Kiu okupas sin je meĥaniko, estas
         meĥanikisto, kaj kiu okupas sin je ĥemio, estas
         ĥemiisto. ― Diplomatiiston oni povas ankaŭ nomi
         <span id="ekz_32_n1"></span>diplomato, sed fizikiston oni ne povas nomi fiziko, ĉar fiziko
         estas la nomo de la scienco mem. ― La fotografisto <span id="ekz_32_n2"></span>fotografis min, kaj
         mi sendis mian fotografaĵon al mia patro. ― Glaso de vino estas
         glaso, en kiu antaŭe sin trovis vino, aŭ kiun oni uzas
         por vino; glaso da vino estas glaso plena je vino. ― Alportu al mi
         metron da nigra drapo (Metro de drapo signifus metron, kiu
         kuŝis sur drapo, aŭ kiu estas uzata por drapo). ― Mi
         aĉetis dekon da ovoj. ― Tiu ĉi rivero havas ducent
         <span id="ekz_32_n3"></span>kilometrojn da longo. ― Sur la bordo de la maro staris amaso da
         homoj. ― Multaj birdoj flugas en la aŭtuno en pli varmajn
         landojn. ― Sur la arbo sin trovis multe (aŭ multo) da birdoj. ―
         Kelkaj homoj sentas sin la plej feliĉaj, kiam ili vidas la
         suferojn de siaj najbaroj. ― En la ĉambro sidis nur kelke da
         homoj. ― „Da“ post ia vorto montras, ke tiu ĉi vorto
         havas signifon de mezuro.
      </p>
      <div class="dict">
         <p class="dict-entry"><strong id="FE_32_n1">teatro </strong>theâtre | theatre | Theater | театръ | teatr. 
         </p>
         <p class="dict-entry"><strong id="FE_32_n8">maniero </strong>manière, façon | manner | Manier, Weise, Art | способъ,
            манера | sposób, manjera. 
         </p>
         <p class="dict-entry"><strong id="FE_32_n15">okupi </strong>occuper | occupy | einnehmen, beschäftigen | занимать | zajmować. 
         </p>
         <p class="dict-entry"><strong id="FE_32_n22">meĥaniko </strong>mécanique | mechanics | Mechanik | механика | mechanika. 
         </p>
         <p class="dict-entry"><strong id="FE_32_n29">ĥemio </strong>chimie | chemistry | Chemie | химія | chemia. 
         </p>
         <p class="dict-entry"><strong id="FE_32_n36">diplomatio </strong>diplomatie | diplomacy | Diplomatie | дипломатія | dyplomacja. 
         </p>
         <p class="dict-entry"><strong id="FE_32_n43">fiziko </strong>phyique | phyics | Phyik | физика | fizyka. 
         </p>
         <p class="dict-entry"><strong id="FE_32_n50">scienco </strong>science | science | Wissenschaft | наука | nauka. 
         </p>
         <p class="dict-entry"><strong id="FE_32_n57">glaso </strong>verre (à boire) | glass | Glas (Gefäss) | стаканъ | szklanka. 
         </p>
         <p class="dict-entry"><strong id="FE_32_n64">nigra </strong>noir | black | schwarz | черный | czarny. 
         </p>
         <p class="dict-entry"><strong id="FE_32_n71">drapo </strong>drap | woollen goods | Tuch (wollenes Gewebe) | сукно | sukno. 
         </p>
         <p class="dict-entry"><strong id="FE_32_n78">signifi </strong>signifier | signify, mean | bezeichnen, bedeuten | означать | oznaczać. 
         </p>
         <p class="dict-entry"><strong id="FE_32_n85">ovo </strong>œuf | egg | Ei | яйцо | jajko. 
         </p>
         <p class="dict-entry"><strong id="FE_32_n92">bordo </strong>bord, rivage | shore | Ufer | берегъ | brzeg. 
         </p>
         <p class="dict-entry"><strong id="FE_32_n99">maro </strong>mer | sea | Meer | море | morze. 
         </p>
         <p class="dict-entry"><strong id="FE_32_n106">amaso </strong>amas, foule | crowd, mass | Haufen, Menge | куча, толпа | kupa, tłum. 
         </p>
         <p class="dict-entry"><strong id="FE_32_n113">aŭtuno </strong>automne | autumn | Haufen, Menge | осень | jesień. 
         </p>
         <p class="dict-entry"><strong id="FE_32_n120">lando </strong>pays | land, country | Land | страна | kraj. 
         </p>
         <p class="dict-entry"><strong id="FE_32_n127">suferi </strong>souffrir, endurer | suffer | leiden | страдать | cierpieć. 
         </p>
         <p class="dict-entry"><strong id="FE_32_n134">najbaro </strong>voisin | neighbour | Nachbar | сосѣдъ | sąsiad. 
         </p>
         <p class="dict-entry"><strong id="FE_32_n141">mezuri </strong>mesurer | measure | messen | мѣрить | mierzyć. 
         </p>
      </div>
      <hr>
      <div class="footnotes"></div>
      <div class="footer"><a href="ekz_33.html">§ 33. &nbsp;&gt;&gt;</a></div>
   </body>
</html>