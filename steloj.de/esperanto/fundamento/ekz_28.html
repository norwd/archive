<html>
   <head>
      <meta http-equiv="Content-Type" content="text/html; charset=utf-8">
      <link title="stilo" type="text/css" rel="stylesheet" href="../css/fundamento.css">
      <title>ekzercaro § 28.</title>
   </head>
   <body background="../bld/papero.jpg">
      <div class="header"><span class="header_left"><a href="ekz_27.html">&lt;&lt;&nbsp;§ 27. </a></span><span class="header_center"> <a href="index.html">
               FUNDAMENTO DE ESPERANTO
               </a>
            ―
            <a href="ekz.html">
               EKZERCARO
               </a></span></div>
      <hr>
      <h1>§ 28.</h1>
      <p class="first_p">Ĉiuj prepozicioj per si mem postulas ĉiam nur la
         nominativon. Se ni iam post prepozicio uzas la akuzativon, la
         akuzativo tie dependas ne de la prepozicio, sed de aliaj
         kaŭzoj. Ekzemple: por esprimi direkton, ni aldonas al la vorto
         la finon „n“; sekve: tie (= en tiu loko), tien (= al tiu
         loko); tiel same ni ankaŭ diras: „la birdo flugis en la
         ĝardenon, sur la tablon“, kaj la vortoj
         „ĝardenon“, „tablon“ staras tie ĉi
         en akuzativo ne ĉar la prepozicioj „en“ kaj
         „sur“ tion ĉi postulas, sed nur ĉar ni volis
         esprimi direkton, t. e. montri, ke la birdo sin ne trovis
         antaŭe en la ĝardeno aŭ sur la tablo kaj tie
         flugis, sed ke ĝi de alia loko flugis al la ĝardeno, al
         la tablo (ni volas montri, ke la ĝardeno kaj tablo ne estis la
         loko de la flugado, sed nur la celo de la flugado); en tiaj okazoj ni
         uzus la finiĝon „n“ tute egale ĉu ia
         prepozicio starus aŭ ne. ― Morgaŭ mi veturos <span id="ekz_28_n1"></span>Parizon
         (aŭ en Parizon). ― Mi restos hodiaŭ dome. ― Jam estas
         tempo iri domen. ― Ni disiĝis kaj iris en diversajn flankojn:
         mi iris dekstren, kaj li iris maldekstren. ― Flanken, sinjoro! ― Mi
         konas neniun en tiu ĉi urbo. ― Mi neniel povas kompreni, kion
         vi parolas. ― Mi renkontis nek lin, nek lian fraton (aŭ mi ne
         renkontis lin, nek lian fraton).
      </p>
      <div class="dict">
         <p class="dict-entry"><strong id="FE_28_n1">nominativo </strong>nominatif | nominative | Nominativ | именительный падежъ | pierwszy przypadek. 
         </p>
         <p class="dict-entry"><strong id="FE_28_n8">iam </strong>jamais, un jour | at any time, ever | irgend wann | когда-нибудь | kiedyś. 
         </p>
         <p class="dict-entry"><strong id="FE_28_n15">akuzativo </strong>accusatif | accusative | Accusativ | винительный падежъ | czwarty przypadek. 
         </p>
         <p class="dict-entry"><strong id="FE_28_n22">tie </strong>là-bas, là, y | there | dort | тамъ | tam. 
         </p>
         <p class="dict-entry"><strong id="FE_28_n29">dependi </strong>dépendre | depend | abhängen | зависѣть | zależeć. 
         </p>
         <p class="dict-entry"><strong id="FE_28_n36">kaŭzo </strong>cause | cause | Ursache | причина | przyczyna. 
         </p>
         <p class="dict-entry"><strong id="FE_28_n43">esprimi </strong>exprimer | express | ausdrücken | выражать | wyrażać. 
         </p>
         <p class="dict-entry"><strong id="FE_28_n50">direkti </strong>diriger | direct | richten | направлять | kierować. 
         </p>
         <p class="dict-entry"><strong id="FE_28_n57">celi </strong>viser | aim | zielen | цѣлиться | celować. 
         </p>
         <p class="dict-entry"><strong id="FE_28_n64">egala </strong>égal | equal | gleich | одинаковый | jednakowy. 
         </p>
         <p class="dict-entry"><strong id="FE_28_n71">ia </strong>quelconque | of any kind | irgend welcher | какой-нибудь | jakiś. 
         </p>
         <p class="dict-entry"><strong id="FE_28_n78">veturi </strong>aller, partir | journey, travel | fahren | ѣхать | jechać. 
         </p>
         <p class="dict-entry"><strong id="FE_28_n85">dis </strong>marque division, dissémination; ex. <strong id="FE_28_n88">iri </strong> aller ― <strong id="FE_28_n89">disiri </strong>
            se séparer, aller chacun de son côté | has the same force as the
            English prefix „dis“; e. g. <strong id="FE_28_n91">semi </strong> sow ―
            <strong id="FE_28_n92">dissemi </strong> disseminate; <strong id="FE_28_n93">ŝiri </strong> tear ― <strong id="FE_28_n94">disŝiri </strong> tear to pieces | zer-; z. B. <strong id="FE_28_n96">ŝiri </strong> reissen ― <strong id="FE_28_n97">disŝiri </strong> zerreissen | раз-;
            напр. <strong id="FE_28_n99">ŝiri </strong> рвать ― <strong id="FE_28_n100">disŝiri </strong> разрывать | roz-; np. <strong id="FE_28_n102">ŝiri </strong> rwać ―
            <strong id="FE_28_n103">disŝiri </strong> rozrywać. 
         </p>
         <p class="dict-entry"><strong id="FE_28_n104">flanko </strong>côté | side | Seite | сторона | strona. 
         </p>
         <p class="dict-entry"><strong id="FE_28_n111">dekstra </strong>droit, droite | right-hand | recht | правый | prawy. 
         </p>
         <p class="dict-entry"><strong id="FE_28_n118">neniel </strong>nullement, en aucune façon | nohow | keineswegs, auf keine
            Weise | никакъ | w żaden sposób. 
         </p>
         <p class="dict-entry"><strong id="FE_28_n125">nek ― nek </strong>ni ― ni | neither ― nor | weder ― noch | ни ― ни | ani ― ani. 
         </p>
      </div>
      <hr>
      <div class="footnotes"></div>
      <div class="footer"><a href="ekz_29.html">§ 29. &nbsp;&gt;&gt;</a></div>
   </body>
</html>