<!DOCTYPE html PUBLIC
                    "-//W3C//DTD XHTML 1.0 Transitional//EN"
                    "http://www.w3.org/TR/xhtml1/DTD/xhtml1-transitional.dtd">
<html lang="eo">
<head><script type="text/javascript" src="https://web-static.archive.org/_static/js/bundle-playback.js?v=t1Bf4PY_" charset="utf-8"></script>
<script type="text/javascript" src="https://web-static.archive.org/_static/js/wombat.js?v=txqj7nKC" charset="utf-8"></script>
<script>window.RufflePlayer=window.RufflePlayer||{};window.RufflePlayer.config={"autoplay":"on","unmuteOverlay":"hidden"};</script>
<script type="text/javascript" src="https://web-static.archive.org/_static/js/ruffle/ruffle.js"></script>
<script type="text/javascript">
  __wm.init("https://web.archive.org/web");
  __wm.wombat("http://donh.best.vwh.net/Esperanto/Literaturo/Poezio/Korvo.html","20160305041532","https://web.archive.org/","web","https://web-static.archive.org/_static/",
	      "1457151332");
</script>
<link rel="stylesheet" type="text/css" href="https://web-static.archive.org/_static/css/banner-styles.css?v=S1zqJCYt" />
<link rel="stylesheet" type="text/css" href="https://web-static.archive.org/_static/css/iconochive.css?v=qtvMKcIJ" />
<!-- End Wayback Rewrite JS Include -->

<!--Esperanto-Literaturo en la reto-->
<title>

La Korvo (Edgar Allan POE)
</title>
<meta http-equiv="description" content="The Raven, by Edgar Allan Poe, translated into Esperanto by Kalman Kalocsay"/> 
<meta http-equiv="keywords" content="Esperanto, literature, American literature, Poe"/>
<meta name="author" content="Donald J. Harlow"/>
<meta name="copyright" content="2000, Donald J. Harlow"/>
<meta name="rating" content="general"/>
<meta http-equiv="content-language" content="eo"/>
<meta http-equiv="Content-Type" content="text/html; charset=utf-8"/>
<link rel="stylesheet" href="https://web.archive.org/web/20160305041532cs_/http://donh.best.vwh.net/Esperanto/Literaturo/esplit.css" type="text/css"/>
</head>

<body>

<table width="100%">
<tr valign="top">
<td align="left">
<img src="https://web.archive.org/web/20160305041532im_/http://donh.best.vwh.net/gifs/literat.gif" alt=""/>
</td>
<td>
<p class="mailer">
Enkomputiligis 

<a href="https://web.archive.org/web/20160305041532/mailto:donh@donh.best.vwh.net?subject=La%20Korvo">
Don HARLOW
</a>
</p>
</td>
</tr>
</table>



<center><strong><a href="https://web.archive.org/web/20160305041532/http://www.esperanto.org/literaturo/RealAudio/korvo.ram">
Jen deklamo RealAudia de la versio de Kalocsay</a></strong></center>
<hr/>
<h1 align="center">La korvo</h1>
<h2 align="center">de Edgar Allan POE</h2>

<center><h3>Enhavtabelo</h3></center>
<p class="center"><a href="Korvo.html#kalocsay">elangligis KALOCSAY K&aacute;lm&aacute;n</a></p>
<p class="center"><a href="Korvo.html#knoedt">elangligis Leopoldo H. KNOEDT</a></p>
<p class="center"><a href="Korvo.html#willarson">elangligis Jon WILLARSON</a></p>

<a name="kalocsay" id="kalocsay">
<h3 align="center">elangligis KALOCSAY K&aacute;lm&aacute;n</h3>
<h3 align="center">(el <em>Tutmonda Sonoro</em>, vol. 2, paĝo 445)</h3></center>

<table align="center">
<tr>
<td align="left">
Foje, en la hor' noktmeza pri volumo stranga, peza<br/>
de scienc' forgesiĝinta mi meditis kun enu'.<br/>
Preskaŭ dorme, jam klinkape, jen, ekaŭdis mi, ke frape,<br/>
sur la ĉambropordo skrape, skrape sonas eta bru'.<br/>
"Vizitanto", mi murmuris, "sin anoncas per ĉi bru',<br/>
certe, jes, nenio plu."<br/>
<br/>
Ah, memoro tro preciza! Regis la decembro griza,<br/>
fantomombrojn flam' mortkriza ĵetis jam tra l' fornotru'.<br/>
Mi sopiris je l' mateno, lege fuĝis de l' ĉagreno<br/>
pri ŝi, fea fenomeno supre trans ĉiela blu',<br/>
kiun anĝelar'   L e n o r a   nomas trans ĉiela blu',<br/>
tere -- ne nomata plu.<br/>
<br/>
Min la trista, silksusura flustro de l' kurten' purpura<br/>
skurĝis nun ĝis plej fantasta, ne sentita animsku'.<br/>
Por ke l' koro pli kviete batu, diris mi ripete:<br/>
"Vizitanto enirpete frapas ĉe la ŝlosiltru',<br/>
nur malfrua vizitanto frapas ĉe la ŝlosiltru',<br/>
certe, jes, nenio plu."<br/>
<br/>
Repreninte miajn fortojn, post hezit' mi riskis vortojn:<br/>
"Ho, sinjor' aŭ sinjorino, min pardonu pro l' malfru',<br/>
sed la dormo min katenis, kaj vi tiel kaŝe venis,<br/>
tiel mallaŭtpaŝe venis, kun tiel necerta bru',<br/>
ke mi dubis". Kaj la pordon mi malfermis vaste. "Nu?"<br/>
Nigra nokt', -- nenio plu.<br/>
<br/>
Gapis mi al nokt' senlima, kaj mi havis, duba, tima,<br/>
revojn, kiajn ne riskis revi mortema individu'.<br/>
Sed silent' senrompa tronis, signon la mallum' ne donis,<br/>
nur la vort'   L e n o r a   sonis, flustre sonis, fojojn du,<br/>
mi ĝin flustris, kaj la eĥo ĝin reflustris, fojojn du,<br/>
tio nur, nenio plu.<br/>
<br/>
En la ĉambron mi reiris, brule la anim' deliris,<br/>
kaj jen, ree, nun pli laŭte, sonis la pretera bru'.<br/>
"Certe io en la strato bruas sur fenestra lato,<br/>
tuj mi vidos, kia bato estas ĉi mistera bru'.<br/>
Kor'! Trankvilon! Mi esploros kaŭzon de l' mistera bru',<br/>
vento nur, nenio plu."<br/>
<br/>
Mi la ŝutrojn suprentrenis, kaj jen, flirte enpromenis<br/>
granda Korvo el la sanktaj tagoj de la Tempa Fru',<br/>
sen kapklino dum enveno kaj sen halto kaj sen ĝeno,<br/>
kun tre moŝta lordmieno ĝi enflugis al statu',<br/>
super mian ĉambropordon flugis al Pallas-statu',<br/>
sidis jam, nenio plu.<br/>
<br/>
Kvankam en humor' malbona, ridis mi je l' bird' ebona,<br/>
je l' majesta, grav-impona sintenad' kaj korpkonstru':<br/>
"He, eĉ kun ŝirita kresto certe ne sentaŭga besto.<br/>
Korv'! Portita per tempesto de la bord' de l' Nokta Flu',<br/>
diru vian sinjornomon ĉe l' Plutona Nokta Flu'!<br/>
Grakis ĝi: "Neniam plu."<br/>
<br/>
Ĝin la rusta bird' eldiris tiel klare, ke mi miris,<br/>
kvankam ne tro multan sencon havis ĝia klaĉa bru',<br/>
sed asertas mi decide, ke neniam vidalvide<br/>
al vivul' sin montris side tia birdo sur statu',<br/>
tia bird', aŭ best' sovaga, super pordo, sur statu'.<br/>
Kun la nom': Neniam Plu.<br/>
<br/>
Nun la korvo sidis mute, kvazaŭ en ĉi vortojn tute<br/>
enverŝinte la animon, sidis sur la brust-statu',<br/>
diri pluon eĉ ne provis, nek eĉ unu plumon movis,<br/>
ĝis mi pene diri povis: "De mi iris ĉiam plu<br/>
amikar', esperoj, morgaŭ iros ankaŭ   ĝ i   jam plu ..."<br/>
Grakis ĝi: "Neniam plu."<br/>
<br/>
Nun min vere frapis miro pro l' trafeco de l' rediro.<br/>
"Eh, sen dub', jen estas ĝia tuta stoko kaj instru'!<br/>
Certe havis hom ĝin mastre, kiun Fato malbonastre<br/>
persekutis, ĝis li laste kantis jam ĉi vortojn du,<br/>
post mortkantoj pri l' Espero lace veajn vortojn du<br/>
de l' refren': "Neniam plu."<br/>
<br/>
Sed devigis min la vido de la bird' eĉ nun je rido.<br/>
Mi fotelon rulis kontraŭ pordo, birdo kaj statu',<br/>
sur velurkusenoj, side, mi min fiksis vid-al-vide,<br/>
"Kion volas," mi medite pensis, "Bird' el Tempa Fru',<br/>
fata, kruda, kurioza Korvo el la Tempa Fru'<br/>
per ĉi grak': "Neniam plu."<br/>
<br/>
Mi meditis kaj konjektis, al la bird' jam ne direktis<br/>
vortojn, sed ĝiskore boris brulaj birdokuloj du.<br/>
Kaj la kapon mi dum penoj de meditoj kaj divenoj<br/>
klinis al velurkusenoj sub lampluma flava flu',<br/>
al velur' viola, kiun, sub lampluma flava flu',<br/>
premos   ŝ i   -- neniam plu.<br/>
<br/>
Nun -- parfumon, nevidate, incensujo ŝutis flate,<br/>
la tapiŝon danc' serafa tiklis, tintis trila bru'.<br/>
"Jen" mi kriis, "la Sinjoro sendis ĝin per anĝel-ĥoro,<br/>
jen   n e p e n t h e !  De l' memoro vin nun savos ties ĝu'!<br/>
Trinku do! Al vi   L e n o r a n   forgesigos ties ĝu'!"<br/>
Grakis Korv': "Neniam plu!"<br/>
<br/>
"Birdo kun profetkapablo! Bird'!" mi kriis, "aŭ diablo!<br/>
Ĉu l' Tentanto, ĉu tempesto sendis vin por kordetru',<br/>
eĉ ŝirite ne fleksebla! En missorĉa dom' funebra,<br/>
kie la Hororo febra hejmas, diru, diru, ĉu<br/>
estas en   G i l e a d'  balzamo? Pasos mia viv-enu'?"<br/>
Grakis Korv': "Neniam plu!"<br/>
<br/>
"Birdo kun profetkapablo! Bird'!" mi kriis, "aŭ diablo!<br/>
Saman havas ni ĉielon, saman Dion, diru, ĉu<br/>
mi, ŝarĝita de ĉagreno, renkontiĝos en Edeno<br/>
kun ŝi: fea fenomeno supre, trans ĉiela blu',<br/>
kiun anĝelar'   L e n o r a   nomas trans ĉiela blu'?"<br/>
Grakis Korv': "Neniam plu!"<br/>
<br/>
"Diru ĝin adiaŭkante!" kriis mi, saltleviĝante.<br/>
"Bird' aŭ monstro! En tempeston flugu, al Plutona Flu'!<br/>
Eĉ plumet' ne restu, signe: kion vi mensogis nigre,<br/>
restu mi en sol', rezigne, portu vin for de l' statu',<br/>
bekon for el mia koro, korpon for de la statu'!"<br/>
Grakis Korv': "Neniam plu!"<br/>
<br/>
Kaj la Korvo nur rigide restas side, restas side,<br/>
sidas eĉ nun superporde, sur pala Pallas-statu',<br/>
en okuloj kun aspekto de demono dum sonĝ-plekto...<br/>
Planke, kun fantom-efekto, ondas nigra ombroflu',<br/>
kaj animo mia el ĉi nigre onda ombroflu'<br/>
levos sin -- neniam plu.
</td>
</tr>
</table>

<a name="knoedt" id="knoedt">
<h3 align="center">elangligis Leopoldo H. KNOEDT</h3>
<h3 align="center">(cxi tiu versio unue aperis en <em>Fonto</em> #11)</h3>

<table align="center">
<tr>
<td align="left">
Iam mi dum noktomeza morno studis, lace peza,<br/>
en kelkiaj strangaj libroj sciojn for de la memor'.<br/>
Dormen drivis mia kapo preskaŭ, kiam sur la klapo<br/>
de la pordo sonis frapo -- frapo febla sen sonor'.<br/>
"Vizitanto nur," mi grumblis, "porde frapas sen sonor',<br/>
pli nenio en ĉi hor'."<br/>
<br/>
***<br/>
<br/>
Oj, la rememor' lucida: frostis la decembro frida<br/>
kaj l' mortantaj braĝoj spektris planke kvazaŭ artlabor'.<br/>
Mi sopiris je l' mateno, post la vana studopeno<br/>
kaj neĉeso de l' ĉagreno pro la perdo de Lenor',<br/>
la radia, rara damo kun ĉiela nom' Lenor',<br/>
ĉi, la nom' por ĉiam for.<br/>
<br/>
La silkeca kaj susura svago de l' kurten' purpura<br/>
min agitis, min ekscitis fremda sento de horor'.<br/>
Al la kor' en malkvieto mi parolis per ripeto:<br/>
"Iu kun akceptopeto min vizitas en ĉi hor',<br/>
nur akceptopeta vizitanto en malfrua hor',<br/>
alveninta el la for'."<br/>
<br/>
Nun fortiĝis mi spirite kaj ekkriis senhezite:<br/>
"Mi pardonon petas vere, sinjorino aŭ sinjor';<br/>
dormen drivis mia kapo; sonis sur la pordoklapo<br/>
tiel surde via frapo, frapo febla sen sonor',<br/>
ke apenaŭ mi vin aŭdis." Mi malfermis kun fervor':<br/>
Nur mallumo ĝis la for'.<br/>
<br/>
La mallumon mi tragapis: miro, timo min ekfrapis.<br/>
Mi dubeme revis revojn ĝis nun en nenies kor'.<br/>
Ĉio plensilenta estis, en senbru' sensigna restis,<br/>
solan vorton mi atenstis, estis la susur': Lenor'.<br/>
Tion flustris mi kaj eĥo flustris vorton re: Lenor'.<br/>
Tion nur kaj eĥis for.<br/>
<br/>
Al la ĉambro mi revenis, dum l' animo fajroplenis.<br/>
Sed aŭdiĝis baldaŭ nova, nun pli laŭta frapsonor'.<br/>
"Jen," mi notis, "estas io apud mia ĵaluzio:<br/>
mi atingu do al l'scio de l' mistero per esplor'.<br/>
Kor' silentu, tuj mi solvos la misteron per esplor'":<br/>
Nur la vento en la for'.<br/>
<br/>
Vastmalfermis mi alstrate: Enen paŝis, flugilbate,<br/>
sinjoreca Korvo el la tempoj for de la memor'.<br/>
Ĝi sen riverenc' envene, sed lordin- aŭ lordmiene,<br/>
kaj sin tute nedetene saltis al la porddekor',<br/>
grimpis sur la Palasbuston super mia porddekor',<br/>
sidiĝonte grimpis for.<br/>
<br/>
Malgraŭ ke mi tiel tristis, la ebona birdo distris<br/>
min pro la konduto gravoplena, inda je honor'.<br/>
"Kvankam kalva krest' vin kronas," voĉis mi, "vi ne poltronas.<br/>
Kiun lordan nomon donas, Korv' el l' plaĝo de l' horor',<br/>
praa, hida Korv', al vi, Plutona plaĝo de l' horor'?"<br/>
Ĝi regrakis: "Ne plu for."<br/>
<br/>
Kion tiel klare diris la plumpulo, mi primiris.<br/>
Tamen la respondo, sencomanka, estis sen valor'.<br/>
Sed ankoraŭ al homido -- mi deklaras kun decido --<br/>
ne prosperis tia vido: birdo super porddekor',<br/>
bird' aŭ besto sur skulptita busto super porddekor',<br/>
kun la nomo 'Ne plu for'.<br/>
<br/>
Side sur la paca busto, ĝi eltiris el la brusto<br/>
tiun vorton kvazaŭ estus ĝi elverŝ' el l' tuta kor'.<br/>
Ĝi sin plu ne manifestas, eĉ ne per plumero gestas<br/>
ĝis mi flustras: "Kiel restas de l' esperoj nur memor'<br/>
kaj de l' amikar', de ĝi matenos ankaŭ nur memor'."<br/>
Jen la Korvo: "Ne plu for!"<br/>
<br/>
Min mirigis tiu trafa mutorompo tuj repafa.<br/>
Certe, pensis mi, jen estas ĝia sola vorttrezor'.<br/>
Plendo de mizera mastro, super kiu misa astro<br/>
regis kun tiela drasto, ke en kantoj de la kor'<br/>
kaj esperohimnoj al li pezis morne sur la kor'<br/>
tiu 'ne plu, ne plu for'.<br/>
<br/>
Malgraŭ ke mi tiel tristis, tamen min la Korvo distris.<br/>
Mi sidigis min kontraŭ la birdo, busto kaj dekor'.<br/>
Post dronado enfotela mi revadis, kiocela<br/>
estas de l' nigrulo el la tempoj for de la memor'<br/>
-- hida, fataŭgura, plumpa birdo for de la memor' --<br/>
tiu grako 'ne plu for'.<br/>
<br/>
Tion mi diveni provis, sed eĉ ne silabon blovis<br/>
al la birdo, kies fajrogvaton sentis mi sur kor'.<br/>
Multon pli mi divenemis, dum la kapon mi alpremis<br/>
al kuseno, kie tremis lumo sur violkolor',<br/>
kies lampe lumigatan kovron de violkolor'<br/>
kaŝos ŝi -- aĥ -- ne plu for.<br/>
<br/>
Ŝajne nun l' aer' pli densis: kaŝa ilo ĝin incensis.<br/>
De l' serafoj ĝin svinganta planke tintis paŝsonor'.<br/>
"Dank' al Dio," mi nun diras, "per anĝeloj vi akiras<br/>
la nepenton, kiu ŝiras el vi pensojn pri Lenor'.<br/>
Drinku, drinku la nepenton: for la pensojn pri Lenor'.<br/>
Kaj la Korvo: "Ne plu for!"<br/>
<br/>
"Ĉu profet' aŭ de l' malbono ilo, birdo aŭ demono?<br/>
Ĉu vi sendis la satano aŭ de l' ŝtormo la rigor'<br/>
al ĉi morna tamen spita lando sorĉa kaj ermita?<br/>
Diru, ĉu de ĉi hantita hejmo plena de rigor',<br/>
per la Galeed-balzamo fine foros la horo'?"<br/>
Ĝi regrakis: "Ne plu for!"<br/>
<br/>
"Ĉu profet' aŭ de l' malbono ilo, birdo aŭ demono?<br/>
Pro l' ĉielo kaj pro l' Dio nin kuniga por ador',<br/>
ĉu foriĝos la ĉagreno de l' animo en edeno,<br/>
diru, post brakuma teno mia de la dam' Lenor',<br/>
de l' radia, rara damo kun ĉiela nom' Lenor'?"<br/>
Ĝi regrakis: "Ne plu for!"<br/>
<br/>
"Tio nin disasocias, birdo aŭ demon'," mi krias,<br/>
"Iru re al l' ŝtormo kaj Plutona plaĝo de l' horor'!<br/>
Nigra plumo ne postrestu, ĝi mensogon ne atestu,<br/>
mian solon ne molestu. For de mia porddekor'!<br/>
Bekon for el mia koro! Korpon for de l' porddekor'!"<br/>
Ĝi regrakis: "Ne plu for!"<br/>
<br/>
***<br/>
<br/>
Kaj ne plu ĝi malrigidas. Ĝi plu sidas, plue sidas<br/>
sur la pala Palasbusto super mia porddekor'.<br/>
La rigardon ĝi ricevas de demono kiu revas.<br/>
Superplanke, spektre, ŝvebas ĝia ombro sen kolor',<br/>
dum animo mia el ĉeplanka ombro sen kolor'<br/>
sin relevos n e   p l u   f o r.
</td>
</tr>
</table>

<a name="willarson" id="willarson">
<h3 align="center">elangligis Jon WILLARSON</h3>
<h3 align="center">(el <em>American Esperanto Magazine</em>, julio-oktobro 1955)</h3>

<table align="center">
<tr>
<td align="left">
Foje malgajnoktomeze, dum la kapo pendis peze, <br/>
Kaj mi legis volumegojn strangajn, plenajn de folklor', <br/>
Dum mi lacis, dolorkapa, ekaŭdiĝis sono frapa, <br/>
Kvazaŭ io frapet-frapa, frapis en la koridor'. <br/>
"Estas iu vizitanta ulo en la koridor'," <br/>
&nbsp;Diris mi kun eta plor'.<br/>
<br/>
Ha, memoras mi kun vero, estis dum la neĝa tero, <br/>
Ĉiu disa flamegero brulis kiel ruĝa or'. <br/>
Longa nokto tedeginta -- vane estis mi peninta <br/>
Konsoliĝi legadinta -- pro la pensoj pri Lenor', <br/>
Pro la belulino kiun nomis anĝelar' Lenor' -- <br/>
&nbsp;Forvelkinta kiel flor'.<br/>
<br/>
Kaj la silka susureto venadante de l' tapeto <br/>
Min timigis per teruroj el la fundo de dolor'. <br/>
Tial mi kun kor' batanta staris daŭre ridetanta, <br/>
"Estas iu vizitanta ulo en la koridor' -- <br/>
Iu ulo tre malfrua frapas en la koridor' --  <br/>
&nbsp;Tio nur, la timon for!"<br/>
<br/>
Miaj pensoj tiam iĝis pli sentimaj kaj mi diris, <br/>
"Ja pardonu min mi petas Sinjorino aŭ Sinjor', <br/>
Sed en fakto mi dormetis, tiel milde vi frapetis, <br/>
Mi apenaŭ vin aŭdetis esti en la koridor'." <br/>
Kaj la pordon mi malfermis larĝe al la koridor' -- <br/>
&nbsp;Jen mallumo, ĉio for.<br/>
<br/>
En nigraĵon scivolante staris mi rigardegante, <br/>
Dube, pense, kaj revante aĵojn fremdajn al memor'; <br/>
Sed silento preme estis, kaj malbruo daŭre restis, <br/>
Kvazaŭ kvietaĵoj festis per flustrita vort' "Lenor'!" <br/>
Tion flustris mi kaj eĥo remurmuris ĝin, "Lenor'," <br/>
&nbsp;En la fundo de la kor'.<br/>
<br/>
Retiriĝis mi kun timo, jen ekbrulis la animo, <br/>
Ĉar denove frap' aŭdiĝis tute super la ignor'. <br/>
"Certe", diris mi kun krio, "estas ĉe l' fenestro io, <br/>
Do sciiĝu mi pri tio per rezono kaj esplor' -- <br/>
Mia koro trankviliĝu dum pensado kaj esplor' -- <br/>
&nbsp;Estas vent' en stranga hor'."<br/>
<br/>
La riglilon mi eltiris ĉe l' fenestro kaj eniris <br/>
Flirte kun majesto Korvo el epoko de l' honor'. <br/>
Ĝi ne havis salutguston, senhezite montris bruston, <br/>
Eksidiĝis sur la buston kiu estas el marmor' -- <br/>
Sur la superpordan buston kiu estas el marmor' -- <br/>
&nbsp;Kaj sidadis kun rigor'.<br/>
<br/>
Tiu birdo de ebono vekis en mi per la kono <br/>
De mieno tre solena ŝercemecon de l' humor' -- <br/>
"Kvankam estas via kresto forrazita, via gesto <br/>
Kaj la serioza resto estas el la land' de glor'. <br/>
Kiel vi nomiĝas Korvo, en la land' de nigra glor'?" <br/>
&nbsp;Diris Korvo, "Ĉiam for".<br/>
<br/>
Tion mi ja multe miris, klare vortojn ĝi eldiris, <br/>
Sed el gorĝo ili iris ja sen senco aŭ valor'; <br/>
Ĉar ni ĉiuj devas ridi kiam oni povas vidi <br/>
Birdon, kiu daŭras sidi sur la busto el marmor' -- <br/>
Birdon, kiu sidas sur skulptita busto el marmor' -- <br/>
&nbsp;Kaj nomiĝas "Ĉiam for".<br/>
<br/>
Sed sur busto ja sentime diris Korvo elanime <br/>
Tiujn nurajn vortojn kvazaŭ ili venis el la kor' <br/>
Ne plu vortojn ĝi eltrovis, nek la plumojn ĝi ekmovis. <br/>
Diri mi apenaŭ povis, "Ĝi ne restos dum la hor' -- <br/>
Ĝi forflugos kiel la amikoj en antaŭa hor'." <br/>
&nbsp;Diris Korvo, "Ĉiam for".<br/>
<br/>
Mirigite de surpriza respondeto tre preciza, <br/>
Diris mi, "Sendube tio estas sola la trezor', <br/>
Kiun kaptis ĝi de iu deziranta ke ĝi sciu <br/>
Pri la tragedio kiu lin turmentis per angor', <br/>
Ĝis la kantoj liaj vibris per la ŝarĝo de l' angor' <br/>
&nbsp;De 'Ĉiam -- ĉiam for'. "<br/>
<br/>
L'animo mia ridetadis ĉar la Korvo nur sidadis; <br/>
Ŝovis mi do seĝon antaŭ pordon al la koridor'. <br/>
Sur veluron sidiĝante mi ekpensis scivolante <br/>
Kion volas diradante birdo nigra en kolor' -- <br/>
Kial daŭre diras tiu birdo nigra en kolor' <br/>
&nbsp;Tiujn vortojn "Ĉiam for"?<br/>
<br/>
Mi konjekti tion provis, tuj rigardoj miaj trovis <br/>
Ke okuloj ĝiaj ege brulis en min kun dolor'. <br/>
Mi pensadis kun diveno, kaj kun kapo en la teno, <br/>
Sur velura la kuseno aspektanta kvazaŭ or' -- <br/>
Sed veluran la kusenon aspektantan kvazaŭ or' <br/>
&nbsp;_Ŝi_ ne premos -- ĉiam for!<br/>
<br/>
Tiam pensis mi, ke vere la aero pezis pere <br/>
De fantoma incensfumo kunmiksita kun vapor'. <br/>
"Acegulo," kriis mi, "do estas vi nur diablido <br/>
Turmentanta min per vido de la amo al Lenor'! <br/>
Ĉesu -- ĉesu kaj forgesu pri la morto de Lenor'!" <br/>
&nbsp;Diris Korvo, "Ĉiam for".<br/>
<br/>
"Profetaĉo!" mi ekkriis, "Ĉu ja ĉion vi eksciis? <br/>
Ja vin sendis al mi Dio el la land' de nigra glor', <br/>
En la mondon de malpleno kie ĉiu entrepreno <br/>
Ne valoras je la peno -- diru, pro la mia plor' -- <br/>
Ĉu ĉielo estas gaja? -- diru al la mia plor'!" <br/>
&nbsp;Diris Korvo, "Ĉiam for".<br/>
<br/>
"Profetaĉo!" mi rekriis, "Ĉu ja ĉion vi eksciis? <br/>
Pro ĉielo plej potenca kaj la Dio de l' ador', <br/>
Diru al mi veron tiun: Ĉu mi trovos tie iun <br/>
Belulinon dolĉan kiun nomis anĝelar' Lenor' -- <br/>
Trovos tiun belan kiun nomis anĝelar' Lenor'?" <br/>
Diris Korvo, "Ĉiam for".<br/>
<br/>
"Tiuj vortoj estu via adiaŭo!" kriis mia <br/>
Gorĝo, "Amikecon nian jam elviŝu el memor'! <br/>
La mensogon Di' malbenu, en soleco min Li tenu, <br/>
Aĉan korpon vian prenu de la busto el marmor'! <br/>
Tuj figuro nigra estu forigita de l' marmor'!" <br/>
Diris Korvo, "Ĉiam for".<br/>
<br/>
Nun la Korvo silentadas, kaj sidadas, kaj sidadas, <br/>
Sur la pala superporda busto je la koridor', <br/>
Kaj okuloj de malbono min penetras de l' demono, <br/>
Ĝia ombro sur la fono estas nigra en kolor' -- <br/>
Kaj animo mia el la ombro nigra en kolor' <br/>
&nbsp;Ne leviĝos -- ĉiam for!
</td>
</tr>
</table>

<hr/>
<img src="https://web.archive.org/web/20160305041532im_/http://donh.best.vwh.net/Esperanto/Literaturo/gifs/literat.gif" alt=""/>

</body>
</html>



<!--
     FILE ARCHIVED ON 04:15:32 Mar 05, 2016 AND RETRIEVED FROM THE
     INTERNET ARCHIVE ON 05:10:27 May 13, 2024.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
<!--
playback timings (ms):
  captures_list: 0.854
  exclusion.robots: 0.096
  exclusion.robots.policy: 0.084
  esindex: 0.011
  cdx.remote: 11.092
  LoadShardBlock: 522.327 (3)
  PetaboxLoader3.datanode: 159.151 (4)
  PetaboxLoader3.resolve: 484.195 (2)
  load_resource: 173.868
-->