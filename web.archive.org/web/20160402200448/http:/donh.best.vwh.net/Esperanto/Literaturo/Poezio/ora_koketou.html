<!DOCTYPE HTML PUBLIC "-//W3C//DTD HTML 4.0 Transitional//EN"
                           "http://www.w3.org/TR/REC-html40/loose.dtd">
<html lang="eo">
<head><script type="text/javascript" src="https://web-static.archive.org/_static/js/bundle-playback.js?v=t1Bf4PY_" charset="utf-8"></script>
<script type="text/javascript" src="https://web-static.archive.org/_static/js/wombat.js?v=txqj7nKC" charset="utf-8"></script>
<script>window.RufflePlayer=window.RufflePlayer||{};window.RufflePlayer.config={"autoplay":"on","unmuteOverlay":"hidden"};</script>
<script type="text/javascript" src="https://web-static.archive.org/_static/js/ruffle/ruffle.js"></script>
<script type="text/javascript">
  __wm.init("https://web.archive.org/web");
  __wm.wombat("http://donh.best.vwh.net/Esperanto/Literaturo/Poezio/ora_koketou.html","20160402200448","https://web.archive.org/","web","https://web-static.archive.org/_static/",
	      "1459627488");
</script>
<link rel="stylesheet" type="text/css" href="https://web-static.archive.org/_static/css/banner-styles.css?v=S1zqJCYt" />
<link rel="stylesheet" type="text/css" href="https://web-static.archive.org/_static/css/iconochive.css?v=qtvMKcIJ" />
<!-- End Wayback Rewrite JS Include -->

<!--Esperanto-Literaturo en la reto-->
<title>
Fabelo pri la ora koketo (A. S. PUS^KIN)
</title>
<meta http-equiv="description" content="The Story of the Golden Rooster, a poem by Alexander Pushkin, translated into Esperanto by Nikolao Fedotov"> 
<meta http-equiv="keywords" content="Esperanto, Russian literature, Alexander Pushkin">
<meta name="author" content="Donald J. Harlow">
<meta name="copyright" content="2000, Donald J. Harlow">
<meta name="rating" content="general">
<meta http-equiv="content-language" content="eo">
<meta http-equiv="Content-Type" content="text/html; charset=utf-8">
<link rel="STYLESHEET" href="https://web.archive.org/web/20160402200448cs_/http://donh.best.vwh.net/Esperanto/Literaturo/esplit.css" type="text/css">
</head>

<body>

<p class="mailer">
Enkomputiligis 
<a href="https://web.archive.org/web/20160402200448/mailto:donh@donh.best.vwh.net?subject=Fabelo%20pri%20la%20Ora%20Koketo">
Don HARLOW
</a>
</p>

<h1 align="center">Fabelo pri la ora koketo</h1>
<h2 align="center">de A. S. PUŜKIN</h2>
<h3 align="center">elrusigis Nikolao FEDOTOV</h3>
<h4 align="center">Aperis en <em>Paco</em>, 1/89, p. 6</h4>

<hr width="50%">

<table align="center">
<tr>
<td>
Ie, ĉe la Tero-rando,<br>
en trideka fora lando,<br>
regis glora car' Dadon'.<br>
Dum junec' -- terura hom' --<br>
la najbarojn li senĉese<br>
atakadis tre agrese;<br>
sed maljunan jam la lit'<br>
logis lin for de l' milit':<br>
li al paco eksopiris.<br>
Sed najbaroj militiris<br>
kontraŭ la kaduka car',<br>
damaĝante sen avar'.<br>
Por defendi regnorandojn<br>
kontraŭ atakemajn landojn<br>
devis zorgi nia car',<br>
pri multnombra soldatar'.<br>
Vojevodoj ne oscedis,<br>
tamen vane ja procedis.<br>
Ili gardas sudon -- ve! --<br>
premas jam de nord' arme'!<br>
Ili gastojn ĵus forpelis,<br>
novaj de la mar' aperis.<br>
De koler' eĉ ploris car',<br>
eĉ ne dormis pro l' koŝmar'.<br>
En alarm' ĉu viv'? -- vegeto!<br>
Kaj li kun la helpopeto<br>
sendas al la instruit',<br>
astrologo kaj kastrit'<br>
kurieron pro bezono.<br>
<br>
Jen saĝulo -- ĉe Dadono,<br>
kaj el sak' de l' astrolog'<br>
tuj elsaltas ora kok'.<br>
Diris li al car': "La birdon<br>
metu vi sur stangopinton;<br>
vin fidele kok' el or'<br>
gardos ĉiam kun fervor'!<br>
Se vi pacon nure vidos,<br>
kok' sur pint' kviete sidos;<br>
kiam el alia land'<br>
vin minacas iu band'<br>
aŭ invad' de fort' milita,<br>
plag' alia nevokita, --<br>
tiam tuj la ora kok'<br>
kaj ekkrios, revigliĝos<br>
kaj al tiu flank' turniĝos."<br>
<br>
Car' lin dankas kun vervor'<br>
kun promes' pri mont' el or'.<br>
"Pro bonega ĉi komplezo --<br>
diras li sub la impreso, --<br>
laŭ unua via vol'<br>
tuj mi agos sen parol'."<br>
<br>
La koket' sur pint' deĵore<br>
gardas limojn tre fervere.<br>
Se aperas ĵus danĝer'<br>
ie por la cara ter',<br>
la gardisto sin ekmovas,<br>
tiuflanken bekon ŝovas<br>
kaj ekkrias: "Ko-ke-rik!"<br>
caru kuŝe sen panik'!"<br>
Kaj najbaroj ekkvietis,<br>
jam militi ne impetis.<br>
<br>
Jaro, dua pasas pace;<br>
sidas la koket' senlace.<br>
Foje el la dorma ĝu'<br>
vekis caron granda bru':<br>
Reĝo nia! patro kara! --<br>
vokas vojevodo cara:<br>
plago venis al patri'!"<br>
-- "Kial do, sinjoroj, kri'?<br>
Kiu venis? -- caro diras<br>
kun oscedo: plago iras?"<br>
Vojevod kun malkviet':<br>
Ree krias la koket';<br>
en ĉefurb' -- tumult', teroro!"<br>
Al fenestro -- car': sur turo<br>
saltas kok' kun diligent'<br>
fronte al la orient'.<br>
<br>
"Hej, rapide! Senprokraste!<br>
Sur ĉevalojn, homoj! Haste!"<br>
La pliaĝan filon car'<br>
sendas kun militistar'.<br>
Kok' ne krias. Bruo ĉesis,<br>
pri l' alarm' Dadon' forgesis.<br>
<br>
Oka tag' forpasis jam,<br>
pri l' arme' -- nenia fam':<br>
estis ĉu batal' milita, --<br>
eĉ raport' ne ricevita.<br>
Jen denove kiras kok'.<br>
"Al armiloj!" -- cara vok'.<br>
Al pli juna filo tasko:<br>
fraton savi de fiasko.<br>
Kok' denove en silent'.<br>
Eĉ ne vort' -- el orient'.<br>
<br>
Pasis vica oka tago,<br>
homoj ĝemas pro la plago:<br>
de l' koketo -- tria son';<br>
"Novan marŝon!" -- carordon'.<br>
Gvidas ĝun nun caro, nur<br>
memdubante pri l' futur'.<br>
Tage-nokte movas sin<br>
la arme' sen halt' kaj fin'.<br>
Nek buĉkampo, nek tendaro,<br>
nek tumulto al la caro<br>
renkontiĝas dum la ir'.<br>
"Strange"! -- pensas li kun mir'.<br>
<br>
Ree oka tago venas,<br>
al montar' l' arme' sin trenas.<br>
Inter montoj en silent'<br>
ekaperis silka tend'.<br>
Ĉirkaŭ ĝi -- silent' rigida,<br>
kaj en intermont' humida --<br>
masakrita soldatar'.<br>
<br>
Al la tend' rapidas car' ...<br>
Kiaj bildoj do koŝmaraj!<br>
Kuŝas ambaŭ filoj caraj<br>
sen ferkasko kaj kiras'<br>
meze de l' kadavramas':<br>
sin trapikis sen kompato<br>
ili glave -- fraton frato.<br>
En herbej' sur sanga spur'<br>
la ĉevaloj vagas nur ...<br>
Car' lamentis: "Ho filetoj!<br>
Ve al mi! Vin kaptis retoj!<br>
Ve! Fatal' frakasis min!<br>
Venis mia vivofin'!"<br>
Kaj plorkriis la armeo,<br>
kaj ekĝemis val' per veo,<br>
kaj la montoj el lament'<br>
ekskuiĝis. El la tend'<br>
kiel aŭroreto brile,<br>
por renkont' de l' car' trankvile<br>
jen eliris ... junulin',<br>
de Semaĥa-land' carin',<br>
Kiel antaŭ sun' noktuloj,<br>
sub la belulinokuloj<br>
mutas, forgesinte, car'<br>
pri la morto de l' idar'.<br>
Ŝi ridetis al Dadono<br>
kaj kun riverenc', sen sono,<br>
je la man kondukis lin<br>
en la tendon de l' carin'.<br>
Tie caron ŝi regalis,<br>
ĉia manĝ' sur tablo staris.<br>
Poste lin ripozi -- ĉit! --<br>
lokis en brokita lit'.<br>
Kaj precize tutsemajne,<br>
humilante ĉiel ajne,<br>
sub la sorĉo de l' fascin'<br>
li festenis ĉe l' carin'.<br>
<br>
Fine per la vojo rea<br>
kune kun la fort' armea<br>
kaj kun junulin' en ĉar'<br>
sin retiris hejmen car'.<br>
Antaŭ ili famo klaĉis,<br>
ver-malveron ĝi remaĉis.<br>
Antaŭ l' urbo kun scivol'<br>
brue svarmis la popol', --<br>
ĉiuj kuras post la ĉaro,<br>
post carino kaj la caro;<br>
ĉiuj benas car' en ĝoj' ...<br>
Sed ekvidis li ĉe l' voj'<br>
jen sub saracena ĉapo,<br>
kaj kun cigno-blanka kapo --<br>
jen kastrito-astrolog',<br>
provizinta lin per kok'.<br>
Diris car': "Amik', aliru!<br>
Kion vi ordonos? Diru!"<br>
"Car'! -- respondis la saĝul', --<br>
venu ni al kvitkalkul'.<br>
Ĝuis vi de mi komplezon;<br>
ĉu memoras la promeson:<br>
laŭ unua mia vol'<br>
fari ĉion sen parol'?<br>
Donu do al mi fraŭlinon,<br>
de Semaĥa-land' carinon!"<br>
Kvazaŭ trafus caron ŝok'.<br>
Diris li al astrolog':<br>
Ĉu satan' en vin eniĝis?<br>
Aŭ je saĝo vi seniĝis?<br>
Kia stranga interes'!<br>
Mi memoras pri l' promes',<br>
sed en ĉio estas limo!<br>
Kial nepre la carino?<br>
Ĉu vi scias kiu -- mi?<br>
Petu min do pri ali'.<br>
Ĉu pri mono, rang' bojara,<br>
ĉu pri virĉevalo cara,<br>
eĉ pri mia ŝtatduon'!"<br>
Sed saĝulo -- al Dadon': --<br>
"Volas mi nur fraŭlinon,<br>
de Semaĥa-land' carinon."<br>
Kraĉis caro pro koler':<br>
"Ĵuras mi per la infer',<br>
nun ne estos finkalkulo.<br>
Mem vi punas vin, pekulo;<br>
iru for! Kaj gardu vin!<br>
Trenu -- he! -- de l' ĉaro lin!"<br>
La maljuna mag' protestis,<br>
sed la prov' tro kara estis:<br>
car' lin sceptre en incit'<br>
frapis runten; la kastrit'<br>
falis morta. -- L' urb' pro timo<br>
ektremegis; sed fraŭlino --<br>
ha-ha-ha! kaj hi-hi-hi! --<br>
Do, ne timas pekon ŝi.<br>
Kvankam sentis sin alarme,<br>
car' al ŝi ridetis ĉarme.<br>
Ĵus envenis l' urbon car',<br>
ekaŭdiĝis eta knar';<br>
vidis ĉiu ĉeestinto:<br>
kok' sin levis de la pinto<br>
kaj alflugis al la ĉar',<br>
rekte al la kap' de l' car',<br>
bekis verton en silento<br>
kaj forflugis ... En momento<br>
falis teren el la ĉar',<br>
kriis -- ho! -- kaj mortis car'!<br>
De l' carin' eĉ spur' ne restis,<br>
kvazaŭ ŝi neniam estis.<br>
<br>
Por bravul' fabel'-mensog',<br>
sed en ĝi -- avert' pri l' "kok'"!
</td>
</tr>

</table>
<hr>
<img src="https://web.archive.org/web/20160402200448im_/http://donh.best.vwh.net/gifs/literat.gif" alt="">

</body>
</html>


<!--
     FILE ARCHIVED ON 20:04:48 Apr 02, 2016 AND RETRIEVED FROM THE
     INTERNET ARCHIVE ON 05:10:59 May 13, 2024.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
<!--
playback timings (ms):
  captures_list: 0.651
  exclusion.robots: 0.067
  exclusion.robots.policy: 0.058
  esindex: 0.011
  cdx.remote: 5.189
  LoadShardBlock: 49.145 (3)
  PetaboxLoader3.datanode: 68.006 (4)
  load_resource: 74.723
  PetaboxLoader3.resolve: 35.645
-->