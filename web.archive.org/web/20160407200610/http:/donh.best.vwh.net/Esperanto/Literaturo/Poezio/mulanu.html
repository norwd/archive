<html>
<script type="text/javascript" src="https://web-static.archive.org/_static/js/bundle-playback.js?v=qM_6omlu" charset="utf-8"></script>
<script type="text/javascript" src="https://web-static.archive.org/_static/js/wombat.js?v=txqj7nKC" charset="utf-8"></script>
<script>window.RufflePlayer=window.RufflePlayer||{};window.RufflePlayer.config={"autoplay":"on","unmuteOverlay":"hidden"};</script>
<script type="text/javascript" src="https://web-static.archive.org/_static/js/ruffle/ruffle.js"></script>
<script type="text/javascript">
    __wm.init("http://web.archive.org/web");
  __wm.wombat("http://donh.best.vwh.net/Esperanto/Literaturo/Poezio/mulanu.html","20160407200610","http://web.archive.org/","web","https://web-static.archive.org/_static/",
	      "1460059570");
</script>
<link rel="stylesheet" type="text/css" href="https://web-static.archive.org/_static/css/banner-styles.css?v=S1zqJCYt" />
<link rel="stylesheet" type="text/css" href="https://web-static.archive.org/_static/css/iconochive.css?v=qtvMKcIJ" />
<!-- End Wayback Rewrite JS Include -->
<header>
<!--Esperanto-Literaturo en la reto-->
<title>
Mulan (Tradicia)
</title>
<meta http-equiv="description" content="Mulan, a traditional Chinese poem translated into 
    Esperanto by Saint-Jules ZEE" http-equiv="keywords" content="Esperanto, Chinese literature,">
<meta http-equiv="Content-Type" content="text/html; charset=utf-8">
</header>

<body bgcolor="99ffff">

<h1 align="center">Mulan</h1>
<h2 align="center">elĉinigis Saint-Jules ZEE</h2>
<h3 align="center">Popolkanto de la Nordaj Dinastioj (420-589 p.K.)</h3>
<h4 align="center">el <em>El Ĉina Poezio</em>, Beijing: El Popola Ĉinio, 1980</h4>

</center>

<hr width="50%">

<table width="100%">
<tr>
<td width="30%">
</td>
<td width="40%">

"Ho ve! Ho ve!" Mulan' laboras tie<br>
Sidante antaŭ l' pordo sur teksilo,<br>
Sed ne aŭdiĝas ia sono de l' naveto<br>
Krom ripetado de ŝia ĝemspiro.<br>
<br>
Pri kio ja, knabino, vi ekpensas?<br>
Kaj kion tiel triste ekmemoras?"<br>
"Mi pri nenio pensas, pri nenio,<br>
Nek ion ajn mi triste ekmemoras.<br>
<br>
Mi nur mobilizilon lastvespere<br>
Vidis, la batalantojn ĥan' kunvokas.<br>
En dekdu libroj de l' nomlisto, ĉie<br>
La nomon de la patro oni lokas.<br>
<br>
Patro ne havas ja plenaĝan filon,<br>
Nek mi pliaĝan fraton, do ĉevalo<br>
Kun ĉiaj ekipaĵoj estu preta,<br>
Mi anstataŭos patron en batalo!"<br>
<br>
Sur la vendplaco orienta oni<br>
Aĉetas por ŝi ĉevalon rapidan,<br>
Sur l' okcidenta -- selon, sur la norda<br>
Vipon kaj sur la suda ĉevalbridon.<br>
<br>
Matene adiaŭis ŝi gepatrojn,<br>
Vespere dormis ĉe l' Rivero Flava,<br>
Ne aŭdis ŝi la gepatran vokadon al filino<br>
Sed nur senĉesan murmuradon de ondaro sablolava.<br>
<br>
Matene adiaŭis ŝi l' riveron,<br>
Vespere dormis ĉe la Monto Nigra,<br>
Ne aŭdis ŝi la gepatran vokadon al filino,<br>
Nur tiratan henadon de ĉevaloj de la tribo migra.<br>
<br>
Trakuris oni fluge dekmil liojn<br>
Tra montoj, fortikaĵoj ĝis la celo.<br>
La kornoj eĥis en aero frosta<br>
Kaj maŝkirasoj brilis en lunhelo.<br>
<br>
Mortis la general' post cent bataloj,<br>
Revenis la bravuloj post dek jaroj.<br>
<br>
La ĥan' akceptis ilin kun soleno<br>
En la palac' ĉe l' triumfa reveno,<br>
<br>
Kaj ilin rekompencis per honoraj<br>
Titoloj kaj grandkvant' da monoj oraj.<br>
<br>
La ĥan' demandis, kion Mulan volas,<br>
Kiu respondis: "Mi oficon altan ne bezonas.<br>
<br>
Por tuj reveni al la patra domo, mi esperas<br>
Ke via moŝt' kamelon flugan donas."<br>
<br>
Aŭdinte la alvenon de l' filino,<br>
Gepatroj kune iris al la antaŭurb' piede;<br>
Aŭdinte la alvenon de l' fratino,<br>
Ŝia fratin' pliaĝa sin okupis tualete;<br>
<br>
Kaj jam tranĉilon la plej juna frato<br>
Akrigis kun fervor' por porko- kaj ŝafobuĉado.<br>
<br>
La pordon de la ĉambro ŝi malfermis,<br>
Kaj sur la lito side ripozetis,<br>
Demetis la soldatan kamizolon<br>
Kaj la malnovajn vestojn resurmetis,<br>
Antaŭ spegul' aranĝis la hararon<br>
Kaj sian tualeton ekenketis.<br>
<br>
Nun ŝi eliris al la kamaradoj,<br>
Kiuj miregis ekvidante ŝin;<br>
Oni pasigis kune dekdu jarojn,<br>
Sed sciis ja neniu, ke Mulan estas virin'.<br>
<br>
Vira leporo kun ĝojsaltaj kruroj<br>
Kaj ina kun rigardo dolĉe brila:<br>
Se du leporoj tiel iras kune<br>
Kiu distingi povus do la inan de la vira?<br>

</td>
<td width="30%">
</td>
</tr>
</table>

<hr>
<img src="/web/20160407200610im_/http://donh.best.vwh.net/gifs/literat.gif" alt="">
<hr><p>
Sendu demandojn kaj proponojn al
<address>
<a href="http://web.archive.org/web/20160407200610/mailto:donh@donh.best.vwh.net">
<img src="/web/20160407200610im_/http://donh.best.vwh.net/icons_donh/mail.gif">Don Harlow &lt;donh@donh.best.vwh.net&gt;</a>
</address>
</body>
</html>

<!--
     FILE ARCHIVED ON 20:06:10 Apr 07, 2016 AND RETRIEVED FROM THE
     INTERNET ARCHIVE ON 00:44:43 Jul 01, 2024.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
<!--
playback timings (ms):
  captures_list: 0.501
  exclusion.robots: 0.105
  exclusion.robots.policy: 0.097
  esindex: 0.009
  cdx.remote: 10.739
  LoadShardBlock: 56.547 (3)
  PetaboxLoader3.datanode: 72.03 (4)
  load_resource: 115.935
  PetaboxLoader3.resolve: 67.127
-->