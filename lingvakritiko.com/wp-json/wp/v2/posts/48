{"id":48,"date":"2007-08-21T08:39:58","date_gmt":"2007-08-21T08:39:58","guid":{"rendered":"http:\/\/lingvakritiko.com\/2007\/08\/21\/pri-la-na-ismo\/"},"modified":"2010-10-09T22:30:55","modified_gmt":"2010-10-09T20:30:55","slug":"pri-la-na-ismo","status":"publish","type":"post","link":"https:\/\/lingvakritiko.com\/2007\/08\/21\/pri-la-na-ismo\/","title":{"rendered":"Pri la <em>na<\/em>-ismo"},"content":{"rendered":"<p>Kutime mi esploras la establitan kaj klasikan lingvouzon de Esperanto kun aparta atento al la lingva\u0135o de Zamenhof. \u0108i-foje mi ansta\u016de volas turni mian atenton en la malan direkton, esplorante novan fenomenon, kiun iuj eble volus nomi eksperimenta, aliaj e\u0109 hereza.<\/p>\n<p>Lastatempe en iaj Esperantaj rondoj, precipe junularaj, iom uzi\u011das nova kurioza vorteto. Temas pri la vorteto <em>na<\/em>. \u011ci estas nova rolvorteto (prepozicio) samsignifa kun la fina\u0135o N. Tiuj, kiuj \u011din uzas &#8211; mi nomos ilin \u0109i-poste <em>na<\/em>-istoj &#8211; uzas \u011din ekzemple en jenspecaj frazoj:<\/p>\n<p><!--more--><\/p>\n<div class=\"ekzemplo\">\n<p>\n<em>Mi vidis <strong>na<\/strong> George.<\/em><br \/>\n= <em>Mi vidis George-on.<\/em>\n<\/p>\n<\/div>\n<div class=\"ekzemplo\">\n<p>\n<em>\u015ci renkontis <strong>na<\/strong> amba\u016d.<\/em><br \/>\n= <em>\u015ci renkontis amba\u016d.<\/em>\n<\/p>\n<\/div>\n<div class=\"ekzemplo\">\n<p>\n<em>Ili man\u011dis <strong>na<\/strong> du a\u016d tri.<\/em><br \/>\n= <em>Ili man\u011dis du a\u016d tri.<\/em>\n<\/p>\n<\/div>\n<p>Kiel oni vidas, <em>na<\/em> montras, ke la sekvanta frazparto rolas kiel objekto en la frazo. La ideo estas, ke <em>na<\/em> uzi\u011du en tiaj okazoj, en kiuj estas malfacile, nekonvene a\u016d e\u0109 rekte maleble uzi la ordinaran objektan fina\u0135on N. Tiaj okazoj estas precipe fremdaj vortoj sen O-fina\u0135o kaj iuj vortetoj, kiuj povas roli kiel objekto, sed kiuj ne akceptas N-fina\u0135on.<\/p>\n<p>La vorteton <em>na<\/em> proponis unuafoje Makkink en la libro <cite>Nia Fundamento sub lupeo<\/cite> (Flandra Esperanto-Ligo, Antwerpen, 1990). Rimarkinda praktika uzado de <em>na<\/em> tamen aperis \u015dajne nur iam post 2000. Mi mem renkontas <em>na<\/em> precipe en la Interreto, en mesa\u011doj de iaj aktivuloj \u0109e TEJO kaj E@I, sed la\u016ddire \u011di anka\u016d iom uzi\u011das parole en junularaj renkonti\u011doj.<\/p>\n<p>La\u016d mia impreso la <em>na<\/em>-ismo apartenas al malgranda grupo de surprize sukcesaj reformoproponoj. Plej multaj proponoj de plibonigo de Esperanto, kiuj koncernas ne nur la vortprovizon, sed e\u0109 la gramatikon de la lingvo, estas plene mortnaskitaj. Ili aperas kiel proponoj, sed apena\u016d estas praktikataj entute. Sed la <em>na<\/em>-ismo, simile al <em>ri<\/em>-ismo (uzado de sekse ne\u016dtra triapersona unu-nombra pronomo <em>ri<\/em>) kaj eble ankora\u016d kelkaj aliaj similaj reformproponoj, efektive akiris iom da praktikantoj, kaj la praktika uzado, kvankam limigita al malmultaj Esperantistoj, da\u016dras jam pli ol kvin jarojn. Krome sufi\u0109e multaj nepraktikantoj konati\u011dis kun la nova vorteto <em>na<\/em>, kaj <a href=\"http:\/\/eo.wikipedia.org\/wiki\/Na_%28prepozicio%29#_note-0\">la\u016ddire iagrade komprenas <em>na<\/em>-isman lingva\u0135on<\/a>. Tial la <em>na<\/em>-ismo meritas iom da serioza atento de la Esperantologoj.<\/p>\n<h3>Reala uzado de <em>na<\/em><\/h3>\n<p>Jen kelkaj reallingvaj ekzemploj trovitaj en la Interreto:<\/p>\n<h4>A. <em>Na<\/em> anta\u016d ne-Esperantaj propraj nomoj (sen O-fina\u0135o) kaj alispecaj fremdaj vortoj<\/h4>\n<div class=\"ekzemplo\">\n<p>\n<em>Mi volas propagandi <strong>na<\/strong> OpenID.<\/em><br \/>\n(<a href=\"http:\/\/antono.info\/en\/1\">http:\/\/antono.info\/en\/1<\/a>)\n<\/p>\n<\/div>\n<div class=\"ekzemplo\">\n<p>\n<em>\u0108u vi konas <strong>na<\/strong> &#8220;silicon valey&#8221;?<\/em><br \/>\n(<a href=\"http:\/\/klaku.net\/story.php?title=Cxu_vi_konas_na_silicon_valey\">http:\/\/klaku.net\/story.php?title=Cxu_vi_konas_na_silicon_valey<\/a>)\n<\/p>\n<\/div>\n<div class=\"ekzemplo\">\n<p>\n<em>Por tekstoredaktado Unikode ka\u016d Esperante, mi rekomendas <strong>na<\/strong> UniRed!<\/em><br \/>\n(<a href=\"http:\/\/www.komputado.com\/iloj\/tekstaj.htm\">http:\/\/www.komputado.com\/iloj\/tekstaj.htm<\/a>)\n<\/p>\n<\/div>\n<div class=\"ekzemplo\">\n<p>\n<em>Multaj jam konas <strong>na<\/strong> babilejo.org.<\/em><br \/>\n(<a href=\"http:\/\/www.tejo.org\/eo\/node\/494\">http:\/\/www.tejo.org\/eo\/node\/494<\/a>)\n<\/p>\n<\/div>\n<div class=\"ekzemplo\">\n<p>\n<em>Finfine mi uzis <strong>na<\/strong> Open Office 2.<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/b10c5789601a266c\">http:\/\/groups.google.com\/group\/soc.culture.esperanto\/msg\/b10c5789601a266c<\/a>)\n<\/p>\n<\/div>\n<h4>B. <em>Na<\/em> anta\u016d mallongigoj kaj simile<\/h4>\n<div class=\"ekzemplo\">\n<p>\n<em>Tion mi konfirmis konsultante <strong>na<\/strong> PIV.<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/caeb738c7d4e07df\">http:\/\/groups.google.com\/group\/soc.culture.esperanto\/msg\/caeb738c7d4e07df<\/a>)\n<\/p>\n<\/div>\n<div class=\"ekzemplo\">\n<p>\n<em>Kaze de Latin-2 vi vidos <strong>na<\/strong> L2HA, alikaze vi vidos &#8220;iksojn&#8221;.<\/em><br \/>\n(<a href=\"http:\/\/marteno.esperanto.sk\/linko\/\">http:\/\/marteno.esperanto.sk\/linko\/<\/a>)\n<\/p>\n<\/div>\n<div class=\"ekzemplo\">\n<p>\n<em>\u0108iuj komputiloj kiuj kapablas literojn &#8220;c&#8221; kaj &#8220;\u00e7&#8221;, kapablas anka\u016d <strong>na<\/strong> &#8220;k&#8221;.<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/e66866488d8ba339\">http:\/\/groups.google.com\/group\/soc.culture.esperanto\/msg\/e66866488d8ba339<\/a>)\n<\/p>\n<\/div>\n<h4>C. <em>Na<\/em> anta\u016d cita\u0135oj<\/h4>\n<div class=\"ekzemplo\">\n<p>\n<em>La \u0109inalingvnomo de Esperanto signifas <strong>na<\/strong> &#8220;mondlingvo&#8221;.<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/735ec13d5f96070e\">http:\/\/groups.google.com\/group\/soc.culture.esperanto\/msg\/735ec13d5f96070e<\/a>)\n<\/p>\n<\/div>\n<h4>\u0108. <em>Na<\/em> anta\u016d Esperantaj propraj nomoj, al kiuj oni diverskiale malemas aldoni N-fina\u0135on<\/h4>\n<div class=\"ekzemplo\">\n<p>\n<em>Mi kreis deponejon por Debian\/Ubuntu de kie vi povas instali <strong>na<\/strong> Kurso de Esperanto kaj ReVo.<\/em><br \/>\n(<a href=\"http:\/\/havenomediteranea.blogspot.com\/2006\/11\/esperanto-en-linukso.html#1697067453665442579\">http:\/\/havenomediteranea.blogspot.com\/2006\/11\/esperanto-en-linukso.html# 1697067453665442579<\/a>)\n<\/p>\n<\/div>\n<div class=\"ekzemplo\">\n<p>\n<em>Vi povas a\u016dskulti <strong>na<\/strong> Pola Radio.<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/606fea89634dfc6c\">http:\/\/groups.google.com\/group\/soc.culture.esperanto\/msg\/606fea89634dfc6c<\/a>)\n<\/p>\n<\/div>\n<div class=\"ekzemplo\">\n<p>\n<em>La Un-komisiono pri homrajtoj celebris <strong>na<\/strong> &#8220;Internacia tago por pripensado pri en1994a genocido en Ruando&#8221;.<\/em><br \/>\n(<a href=\"http:\/\/groups.google.com\/group\/fido7.esperanto.rus\/msg\/1bd381d2c1ff6fef\">http:\/\/groups.google.com\/group\/fido7.esperanto.rus\/msg\/1bd381d2c1ff6fef<\/a>)\n<\/p>\n<\/div>\n<h4>D. <em>Na<\/em> anta\u016d Esperantaj vortetoj, kiuj ne akceptas N-fina\u0135on<\/h4>\n<div class=\"ekzemplo\">\n<p>\n<em>Mi \u015datus elprovi <strong>na<\/strong> amba\u016d!<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/cdce101e104049b1\">http:\/\/groups.google.com\/group\/soc.culture.esperanto\/msg\/cdce101e104049b1<\/a>)\n<\/p>\n<\/div>\n<div class=\"ekzemplo\">\n<p>\n<em>Da gramatikaj eraroj mi tie trovis nur <strong>na<\/strong> du.<\/em><br \/>\n(<a href=\"http:\/\/helen85.livejournal.com\/2272.html\">http:\/\/helen85.livejournal.com\/2272.html<\/a>)\n<\/p>\n<\/div>\n<div class=\"ekzemplo\">\n<p>\n<em><strong>Na<\/strong> pli da informoj oni povas trovi \u011duste \u0109e babilejo.org a\u016d \u0109e startu.net.<\/em><br \/>\n(<a href=\"http:\/\/www.tejo.org\/eo\/node\/494\">http:\/\/www.tejo.org\/eo\/node\/494<\/a>)\n<\/p>\n<\/div>\n<div class=\"ekzemplo\">\n<p>\n<em><strong>Na<\/strong> kiom da &#8220;cmavo&#8221; havas Lo\u0135bano?<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/ee103a80aa4bf44d\">http:\/\/groups.google.com\/group\/soc.culture.esperanto\/msg\/ee103a80aa4bf44d<\/a>)\n<\/p>\n<\/div>\n<h4>E. <em>Na<\/em> anstata\u016d objekta <em>de<\/em> (post aga O-vorto)<\/h4>\n<div class=\"ekzemplo\">\n<p>\n<em>La kunfulma fotado kaj uzado <strong>na<\/strong> notiloj de ajna speco, inkluzive de plumoj, krajonoj, okuloj kaj oreloj, estas strikte &#8230; &#8230; &#8230; instigata<\/em><br \/>\n(<a href=\"http:\/\/groups.google.com\/group\/soc.culture.esperanto\/msg\/5661796dc521e5a8\">http:\/\/groups.google.com\/group\/soc.culture.esperanto\/msg\/5661796dc521e5a8<\/a>)\n<\/p>\n<\/div>\n<div class=\"ekzemplo\">\n<p>\n<em>Mi estas Slovako, kaj tio signifas preferon <strong>na<\/strong> supersignoj kaj unulitera ortografio.<\/em><br \/>\n(<a href=\"http:\/\/marteno.esperanto.sk\/linko\/\">http:\/\/marteno.esperanto.sk\/linko\/<\/a>)\n<\/p>\n<\/div>\n<div class=\"ekzemplo\">\n<p>\n<em>Tio estas neestinda profanado <strong>na<\/strong> kerna koncepto de esteco.<\/em><br \/>\n(<a href=\"http:\/\/groups.google.com\/group\/fido7.ru.linguist\/msg\/383c88395f725650\">http:\/\/groups.google.com\/group\/fido7.ru.linguist\/msg\/383c88395f725650<\/a>)\n<\/p>\n<\/div>\n<h4><span id=\"F\">F. <em>Na<\/em> anstata\u016d N en tute ordinara okazo sen aparta<br \/>\nkialo:<\/span><\/h4>\n<div class=\"ekzemplo\">\n<p>\n<em>Sed <strong>na<\/strong> kelkaj vivaj estaranoj kaj estuloj &#8211; esti\u0109oj kaj estinoj &#8211; oni anka\u016d povas titoli estistoj, \u0109ar koncepta estado estas preska\u016d neapartebla parto de estuleco ilia. Fakte, \u011di i\u011das sola celo de ilia esto.<\/em><br \/>\n(<a href=\"http:\/\/groups.google.com\/group\/fido7.ru.linguist\/msg\/383c88395f725650\">http:\/\/groups.google.com\/group\/fido7.ru.linguist\/msg\/383c88395f725650<\/a>)\n<\/p>\n<\/div>\n<h3>\u0108u stranga\u0135o?<\/h3>\n<p>Rolvorteto objekta eble impresas kelkajn kiel tre stranga gramatika\u0135o, sed fakte tiaj rolvortetoj ja ekzistas en pluraj lingvoj. Plej ofte temas pri postmetita objekta rolvorteto (postpozicio). Tian rolvorteton havas ekzemple la Japana kaj Korea:<\/p>\n<div class=\"ekzemplo\">\n<p>\nJapane: <em>Kutsu <strong>o<\/strong> kaimashita.<\/em><br \/>\n(la\u016dvorte: <em>\u015cuoj N a\u0109etis.<\/em>)<br \/>\n= <em>Mi\/vi\/li&#8230; a\u0109etis \u015duojn.<\/em>\n<\/p>\n<\/div>\n<div class=\"ekzemplo\">\n<p>\nKoree: <em>Na neun sagwa <strong>reul<\/strong> meokseumnida.<\/em><br \/>\n(la\u016dvorte: <em>Mi TEMO pomo N man\u011das.<\/em>)<br \/>\n= <em>Mi man\u011das pomon.<\/em>\n<\/p>\n<\/div>\n<p>Sed ekzistas en la naciaj lingvoj anka\u016d ekzemploj de anta\u016dmetita objekta rolvorteto (prepozicio), ekz. en la Hispana kaj la Rumana lingvoj:<\/p>\n<div class=\"ekzemplo\">\n<p>\nHispane: <em>Ella ve <strong>a<\/strong> su hermano.<\/em><br \/>\n(la\u016dvorte: <em>\u015ci vidas N sia frato.<\/em>)<br \/>\n= <em>\u015ci vidas sian fraton.<\/em>\n<\/p>\n<\/div>\n<div class=\"ekzemplo\">\n<p>\nRumane: <em>L-am v\u0103zut ieri <strong>pe<\/strong> Mihai.<\/em><br \/>\n(la\u016dvorte: <em>Lin-mi vidis hiera\u016d N Mihai.<\/em>)<br \/>\n= <em>Mi vidis Mihai-on (Mikaelon) hiera\u016d.<\/em>\n<\/p>\n<\/div>\n<p>Sed nek la Hispana <em>a<\/em>, nek la Rumana <em>pe<\/em>, estas \u011denerale uzataj kiel objektaj rolvortetoj. Ilia uzo estas diversmaniere limigita al certaj vortspecoj kaj signifonuancoj. Lingvon, kiu uzas objektan anta\u016dmetitan rolvorteton (objektan prepozicion) \u011denerale, mi ne konas.<\/p>\n<h3>Priju\u011dado<\/h3>\n<p>\u015cajnas, ke plej multaj Esperantistoj rigardas la novan inventa\u0135on <em>na<\/em> kiel neakcepteblan a\u016d e\u0109 kiel rekte kontra\u016d-Fundamentan. Pri tio oni multe disputis, kaj mi nun ne intencas rema\u0109i la argumentojn de amba\u016d flankoj (oni povas ilin legi ekzemple en <a href=\"http:\/\/www.liberafolio.org\/2007\/reformismo\/\">artikolo pri <em>na<\/em> en la Libera Folio<\/a> a\u016d en <a href=\"http:\/\/eo.wikipedia.org\/wiki\/Diskuto:Na_%28prepozicio%29\">diskuto pri <em>na<\/em> en Vikipedio<\/a>), sed mi tamen deklaras, ke anka\u016d la\u016d mi temas pri neakceptebla reformo de la lingvo. Mi anka\u016d ne volas diskuti pri eblaj alternativoj kiel <em>je<\/em> por objekto a\u016d pli lastatempaj proponoj kiel <em>an<\/em> a\u016d <em>ak<\/em>. Anstata\u016de mi volas atentigi pri kelkaj neklara\u0135oj en la eblaj a\u016d intencitaj uzokampoj de <em>na<\/em>.<\/p>\n<h3>Kial entute oni uzas <em>na<\/em>?<\/h3>\n<p>La baza ideo malanta\u016d la <em>na<\/em>-ismo estas, ke ne estas bone, ke objektoj povas aperi sen N-fina\u0135o. En ordinara Esperanto estas surprize multaj diversaj okazoj, en kiuj la rekta objekto povas malhavi N-fina\u0135on:<\/p>\n<h4>1. Fremdaj nomoj kaj alispecaj vortoj sen O-fina\u0135o<\/h4>\n<p>Ekzemple: <em>Zamenhof<\/em>, <em>Waringhien<\/em>, <em>La Chaux-de-Fonds<\/em> k.s. Zamenhof praktike \u0109iam ja uzis N-fina\u0135on anka\u016d en tiaj okazoj, aldonante la\u016dbezone anka\u016d O-fina\u0135on por ebligi almeton de N, sed nuntempe oni \u011denerale rigardas kiel akcepteble, ke tiaj nomoj povas aperi objekte tute sen N-fina\u0135o:<\/p>\n<div class=\"ekzemplo\">\n<p>\n<em>Mi estimas Zamenhof.<\/em>\n<\/p>\n<\/div>\n<div class=\"ekzemplo\">\n<p>\n<em>Ni vizitis La Chaux-de-Fonds.<\/em>\n<\/p>\n<\/div>\n<h4>2. Mallongigoj<\/h4>\n<p>Ekzemple: <em>UK<\/em>, <em>IJK<\/em>, <em>PIV<\/em>. \u0108i tie same oni ja povas aldoni N-fina\u0135on (<em>UK-on<\/em>, <em>IJK-on<\/em>, <em>PIV-on<\/em>), sed multaj malemas tion fari, kaj sufi\u0109e ofte tiaj mallongigoj uzi\u011das objekte sen N-fina\u0135o:<\/p>\n<div class=\"ekzemplo\">\n<p>\n<em>Li maltrafis UK.<\/em>\n<\/p>\n<\/div>\n<div class=\"ekzemplo\">\n<p>\n<em>Li kritikis PIV.<\/em>\n<\/p>\n<\/div>\n<h4>3. Cita\u0135oj<\/h4>\n<p>Nuntempe \u015dajnas esti establita la regulo, ke cita\u0135oj ne havu N-fina\u0135on. Ofte e\u0109 estas praktike maleble a\u016d almena\u016d ege malkonvene aldoni N:<\/p>\n<div class=\"ekzemplo\">\n<p>\n<em>Tiu vorto signifas &#8220;homo&#8221;.<\/em>\n<\/p>\n<\/div>\n<div class=\"ekzemplo\">\n<p>\n<em>Li diris &#8220;Mi balda\u016d revenos&#8221;.<\/em>\n<\/p>\n<\/div>\n<h4>4. Titoloj de libroj, gazetoj k.s.<\/h4>\n<p>Multaj opinias, ke tiaj titoloj nepre ne havu N-fina\u0135on, sed la opinioj estas diversaj, kaj anka\u016d la praktika uzo. Iuj tiaj titoloj same kiel cita\u0135oj \u0109iuokaze apena\u016d povas entute akcepti N-fina\u0135on:<\/p>\n<div class=\"ekzemplo\">\n<p>\n<em>\u015ci legis Kontakto.<\/em>\n<\/p>\n<\/div>\n<div class=\"ekzemplo\">\n<p>\n<em>Mi abonas Heroldo de Esperanto.<\/em>\n<\/p>\n<\/div>\n<div class=\"ekzemplo\">\n<p>\n<em>Mi ankora\u016d ne legis Sinjoro Tadeo.<\/em>\n<\/p>\n<\/div>\n<div class=\"ekzemplo\">\n<p>\n<em>Mi a\u0109etis &#8220;\u0108u ni kunvenis vane?&#8221; de Joh\u00e1n Valano.<\/em>\n<\/p>\n<\/div>\n<h4>5. Esperantaj vortetoj, kiuj ne akceptas N-fina\u0135on<\/h4>\n<div class=\"ekzemplo\">\n<p>\n<em>Mi prenis nur unu.<\/em>\n<\/p>\n<\/div>\n<div class=\"ekzemplo\">\n<p>\n<em>Mi pagis mil [e\u016drojn].<\/em>\n<\/p>\n<\/div>\n<div class=\"ekzemplo\">\n<p>\n<em>Ili trinkis iom [da teo].<\/em>\n<\/p>\n<\/div>\n<div class=\"ekzemplo\">\n<p>\n<em>Kiom vi volas?<\/em>\n<\/p>\n<\/div>\n<div class=\"ekzemplo\">\n<p>\n<em>Amba\u016d [gazetojn] mi jam for\u0135etis.<\/em>\n<\/p>\n<\/div>\n<div class=\"ekzemplo\">\n<p>\n<em>Kies [libron] vi legis?<\/em>\n<\/p>\n<\/div>\n<div class=\"ekzemplo\">\n<p>\n<em>Mi bezonas pli [da subteno].<\/em>\n<\/p>\n<\/div>\n<div class=\"ekzemplo\">\n<p>\n<em>\u015ci pagis tro [da mono].<\/em>\n<\/p>\n<\/div>\n<h4>6. Liternomoj sen (vera) O-fina\u0135o<\/h4>\n<div class=\"ekzemplo\">\n<p>\n<em>Li mise elparolis O kiel A.<\/em>\n<\/p>\n<\/div>\n<div class=\"ekzemplo\">\n<p>\n<em>Tiu vorto ne enhavas L (&#8220;lo&#8221;).<\/em>\n<\/p>\n<\/div>\n<h4>7. Kvantaj E-vortoj uzataj O-vortece<\/h4>\n<div class=\"ekzemplo\">\n<p>\n<em>Ili havas multe da mono.<\/em>\n<\/p>\n<\/div>\n<div class=\"ekzemplo\">\n<p>\n<em>Li donis al mi kelke da cendoj.<\/em>\n<\/p>\n<\/div>\n<div class=\"ekzemplo\">\n<p>\n<em>Mi havas sufi\u0109e [da ideoj] por elturni\u011di.<\/em>\n<\/p>\n<\/div>\n<h4>8. I-verboj en objekta rolo<\/h4>\n<div class=\"ekzemplo\">\n<p>\n<em>Mi volas man\u011di.<\/em>\n<\/p>\n<\/div>\n<div class=\"ekzemplo\">\n<p>\n<em>\u015ci povas na\u011di.<\/em>\n<\/p>\n<\/div>\n<div class=\"ekzemplo\">\n<p>\n<em>Li scias nombri \u011dis cent.<\/em>\n<\/p>\n<\/div>\n<h4>9. Subfrazoj en objekta rolo<\/h4>\n<div class=\"ekzemplo\">\n<p>\n<em>Mi volas, ke vi venu.<\/em>\n<\/p>\n<\/div>\n<div class=\"ekzemplo\">\n<p>\n<em>Ni petis, ke li foriru.<\/em>\n<\/p>\n<\/div>\n<div class=\"ekzemplo\">\n<p>\n<em>\u015ci scias, ke mi ne povas partopreni.<\/em>\n<\/p>\n<\/div>\n<div class=\"ekzemplo\">\n<p>\n<em>Li demandis, kial mi diris tion.<\/em>\n<\/p>\n<\/div>\n<div class=\"ekzemplo\">\n<p>\n<em>Li ne komprenis, \u0109u tio estas prava a\u016d ne.<\/em>\n<\/p>\n<\/div>\n<h4>10. <em>Po<\/em> anta\u016d objekto<\/h4>\n<p>Klasike kaj Fundamente <em>po<\/em> baras la uzon de N-fina\u0135o (sed nuntempe multaj tamen uzas N en tiaj okazoj):<\/p>\n<div class=\"ekzemplo\">\n<p>\n<em>Al \u0109iu el ili \u015di donis po dek dolaroj.<\/em>\n<\/p>\n<\/div>\n<div class=\"ekzemplo\">\n<p>\n<em>Mi metis po kvar gastoj en \u0109iu \u0109ambro.<\/em>\n<\/p>\n<\/div>\n<h3>Limigita uzo de <em>na<\/em><\/h3>\n<p>En la praktika uzo mi trovis ekzemplojn de <em>na<\/em> en la \u0109i-anta\u016daj kategorioj 1 \u011dis 6. Sed \u015dajnas, ke pro ia kialo la <em>na<\/em>-istoj ne uzas <em>na<\/em> por montri la objekton en la kategorioj 7, 8 kaj 9 <ins>[tamen anka\u016d en kategorio 7 uzi\u011das <em>na<\/em>, <a href=\"#comment-192\">kiel atentigis kurteno<\/a>]<\/ins>. (\u0108e 10 oni apena\u016d bezonas <em>na<\/em>, \u0109ar aldono de ordinara N estas pli konvena.) Kial do oni neglektas <del>7,<\/del> 8 kaj 9? \u0108u manko de objektomarkilo tute ne gravas en tiuj okazoj? La\u016d mi konsekvenca <em>na<\/em>-ismo devus uzi anka\u016d jenspecajn frazojn:<\/p>\n<div class=\"ekzemplo\">\n<p>\n<em>Ili havas <strong>na<\/strong> multe da mono.<\/em>\n<\/p>\n<\/div>\n<div class=\"ekzemplo\">\n<p>\n<em>Li donis al mi <strong>na<\/strong> kelke da cendoj.<\/em>\n<\/p>\n<\/div>\n<div class=\"ekzemplo\">\n<p>\n<em>Mi havas <strong>na<\/strong> sufi\u0109e por elturni\u011di.<\/em>\n<\/p>\n<\/div>\n<div class=\"ekzemplo\">\n<p>\n<em>Mi volas <strong>na<\/strong> man\u011di.<\/em>\n<\/p>\n<\/div>\n<div class=\"ekzemplo\">\n<p>\n<em>\u015ci povas <strong>na<\/strong> na\u011di.<\/em>\n<\/p>\n<\/div>\n<div class=\"ekzemplo\">\n<p>\n<em>Li scias <strong>na<\/strong> nombri \u011dis cent.<\/em>\n<\/p>\n<\/div>\n<div class=\"ekzemplo\">\n<p>\n<em>Mi volas <strong>na<\/strong>, ke vi venu.<\/em>\n<\/p>\n<\/div>\n<div class=\"ekzemplo\">\n<p>\n<em>Ni petis <strong>na<\/strong>, ke li foriru.<\/em>\n<\/p>\n<\/div>\n<div class=\"ekzemplo\">\n<p>\n<em>\u015ci scias <strong>na<\/strong>, ke mi ne povas partopreni.<\/em>\n<\/p>\n<\/div>\n<div class=\"ekzemplo\">\n<p>\n<em>Li demandis <strong>na<\/strong>, kial mi diris tion.<\/em>\n<\/p>\n<\/div>\n<div class=\"ekzemplo\">\n<p>\n<em>Li ne komprenis <strong>na<\/strong>, \u0109u tio estas prava a\u016d ne.<\/em>\n<\/p>\n<\/div>\n<p>Sed iel mi suspektas, ke e\u0109 la plej fervoraj <em>na<\/em>-istoj tre malemas tiom \u011disoste logikigi sian lingvouzon.<\/p>\n<p>Oni povas sin demandi, kian sencon entute havas enkondukado de objekta rolvorteto, se oni tamen lasas iajn okazojn sen ajna markilo de objekto?<\/p>\n<h3>\u0108u nur objekta <em>na<\/em>?<\/h3>\n<p>La ordinara objekta fina\u0135o N uzi\u011das ne nur por indiki rektan objekton. \u011ci servas anka\u016d por indiki direkton, diverspecajn mezurojn, tempopunktojn k.s. Mi ne scias, \u0109u la intenco de la <em>na<\/em>-istoj estas, ke anka\u016d por tiaj signifoj oni uzu <em>na<\/em>, se N ne konvenas. Kredeble oni ne celas, ke <em>na<\/em> estu uzata por tiaj okazoj, en kiuj oni povas uzi la rolvortetojn <em>je<\/em>, <em>en<\/em> a\u016d <em>dum<\/em>:<\/p>\n<div class=\"ekzemplo\">\n<p>\n<em>\u011ci estas tri &#8220;furlong&#8221; longa. = \u011ci estas longa je tri &#8220;furlong&#8221;.<\/em><br \/>\n(<em>Furlong<\/em> estas malnova Angla mezurunuo, kiu apena\u016d havas Esperantan nomon.)\n<\/p>\n<\/div>\n<div class=\"ekzemplo\">\n<p>\n<em>Mi forestis nur unu tagon, sed li e\u0109 sep.<\/em><br \/>\n= <em>&#8230; sed li e\u0109 dum sep.<\/em>\n<\/p>\n<\/div>\n<p>Kredeble neniu <em>na<\/em>-isto celas, ke oni diru <em>longa <strong>na<\/strong> tri &#8220;furlong&#8221;<\/em> a\u016d <em>&#8230;sed li e\u0109 <strong>na<\/strong> sep<\/em>.<\/p>\n<p>Sed kio pri direkto? \u0108u la\u016d la <em>na<\/em>-istoj <em>na<\/em> povas esti uzata en jenspecaj esprimoj?<\/p>\n<div class=\"ekzemplo\">\n<p>\n<em>Mi metis tukon <strong>na<\/strong> sur amba\u016d [tabloj].<\/em>\n<\/p>\n<\/div>\n<div class=\"ekzemplo\">\n<p>\n<em>Mi metis meblojn <strong>na<\/strong> en tri [\u0109ambroj].<\/em>\n<\/p>\n<\/div>\n<div class=\"ekzemplo\">\n<p>\n<em>Ili veturis <strong>na<\/strong> La Chaux-de-fonds.<\/em>\n<\/p>\n<\/div>\n<p>Supozeble ili preferas <em>al<\/em> en tiaj okazoj, sed la\u016d multaj estas nuanca signifodistingo inter direkta N kaj <em>al<\/em>. \u0108u do eble tamen en konsekvenca <em>na<\/em>-ismo necesas uzi <em>na<\/em> kiel surogaton por direkta N por ke tiu nuanco ne perdi\u011du?<\/p>\n<h3>\u0108u \u011denerala uzo de <em>na<\/em>?<\/h3>\n<p>En la <a href=\"http:\/\/esperanto.wikia.com\/wiki\/Manifesto_de_naismo\"><cite>Manifesto de naismo<\/cite><\/a> oni povas legi la jenon:<\/p>\n<blockquote>\n<p>mi anka\u016d aldonu, ke la\u016d mia opinio ne estas ta\u016dga uzi na <em>na<\/em> tie, kie tio ne necesas; ekz. oni ne diru <em>mi volas na lakto<\/em> se oni komforte povas diri <em>mi volas lakton<\/em>; eble tia farado e\u0109 estus kontra\u016dfundamenta;<\/p>\n<\/blockquote>\n<p>Sed pri tio evidente ne samopinias \u0109iuj <em>na<\/em>-istoj. Mi jam montris \u0109i-anta\u016de <a href=\"#F\">ekzemplon kun <em>na<\/em> anta\u016d tute ordinaraj Esperantaj vortoj<\/a>. Krome oni povas demandi sin, \u0109u aldona A-vorto, kiu povas porti N-fina\u0135on, sufi\u0109as, a\u016d \u0109u anka\u016d en tiaj okazoj oni uzu <em>na<\/em>:<\/p>\n<div class=\"ekzemplo\">\n<p>\n<em>Ili vizitis la belan La Chaux-de-fonds.<\/em><br \/>\n<em>Ili vizitis <strong>na<\/strong> la bela La Chaux-de-fonds.<\/em>\n<\/p>\n<\/div>\n<p>Mi pensas, ke libera uzo de <em>na<\/em> anta\u016d \u0109iaj ajn vortoj, anka\u016d tiaj, kiuj povas porti N-fina\u0135on, fari\u011dus sufi\u0109e kutima, se <em>na<\/em>-isma lingva\u0135o disvasti\u011dus, sed eble naski\u011dus tiam skismo en la <em>na<\/em>-isma movado inter tiuj, kiuj tute libere uzus na, kaj tiuj, kiuj volas limigi \u011din uzon al nur tiuj okazoj, en kiuj ne eblas uzu N.<\/p>\n<h3>\u0108u mortanta?<\/h3>\n<p>Kontra\u016d la relative granda praktika sukceso de la <em>na<\/em>-ismo akre kontrastas la multaj malklara\u0135oj pri tio, kiel kaj kiam oni efektive uzu <em>na<\/em> (se oni entute volas \u011din uzi). La ebloj de varia praktika uzo estas tre grandaj, kaj oni povas ellabori plurajn diversajn sistemojn, kiuj \u0109iuj povas esti nomataj <em>na<\/em>-ismo, kaj kiuj diferencas inter si sufi\u0109e grave. Oni povas demandi sin, \u0109u na-ismo pli multe praktikata fari\u011dus pli unueca kaj pli logika, a\u016d ankora\u016d malpli unueca kaj ankora\u016d malpli regula.<\/p>\n<p>Oni rimarku, ke komence de la nuna TTT-pa\u011do kun la <cite>Manifesto de naismo<\/cite> <del>aperas<\/del> <ins>anta\u016d iom da tempo aperis<\/ins> la jena deklaro, kiu kredeble ne estis jam en la origina versio:<\/p>\n<blockquote>\n<p>[ Averto! ] Nuntempe, nenial ni devas uzi la prepozicion &#8220;na&#8221;.<\/p>\n<\/blockquote>\n<p>Sekvas tuj poste argumentoj kontra\u016d <em>na<\/em>. \u0108u eble la <em>na<\/em>-ismo jam mortas, simile kiel la <em>ri<\/em>-ismo, kiun oni nun ege multe malpli ofte renkontas ol anta\u016d dek jaroj?<\/p>\n<p><ins>(Tiuj kontra\u016d-<em>na<\/em>-ismaj deklaro kaj argumentoj intertempe malaperis el la manifesto. <a href=\"http:\/\/esperanto.wikia.com\/index.php?title=Manifesto_de_naismo&#038;action=history\">La\u016daserte temis pri spamo<\/a>.)<\/ins><\/p>\n","protected":false},"excerpt":{"rendered":"<p>Kutime mi esploras la establitan kaj klasikan lingvouzon de Esperanto kun aparta atento al la lingva\u0135o de Zamenhof. \u0108i-foje mi ansta\u016de volas turni mian atenton en la malan direkton, esplorante novan fenomenon, kiun iuj eble volus nomi eksperimenta, aliaj e\u0109 hereza. Lastatempe en iaj Esperantaj rondoj, precipe junularaj, iom uzi\u011das nova kurioza vorteto. Temas pri [&hellip;]<\/p>\n","protected":false},"author":2,"featured_media":0,"comment_status":"closed","ping_status":"closed","sticky":false,"template":"","format":"standard","meta":{"footnotes":""},"categories":[5,15],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/48"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/2"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=48"}],"version-history":[{"count":3,"href":"https:\/\/lingvakritiko.com\/wp-json\/wp\/v2\/posts\/48\/revisions"}],"predecessor-version":[{"id":250,"href":"https:\/\/lingvakritiko.com\/wp-json\/wp\/v2\/posts\/48\/revisions\/250"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=48"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=48"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=48"}],"curies":[{"name":"wp","href":"https:\/\/api.w.org\/{rel}","templated":true}]}}