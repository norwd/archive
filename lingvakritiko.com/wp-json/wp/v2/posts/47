{"id":47,"date":"2007-08-17T08:06:21","date_gmt":"2007-08-17T08:06:21","guid":{"rendered":"http:\/\/lingvakritiko.com\/2007\/08\/17\/eppur-si-muove-kaj-tamen-ghi-movighadas\/"},"modified":"2007-08-20T11:24:49","modified_gmt":"2007-08-20T11:24:49","slug":"eppur-si-muove-kaj-tamen-ghi-movighadas","status":"publish","type":"post","link":"https:\/\/lingvakritiko.com\/2007\/08\/17\/eppur-si-muove-kaj-tamen-ghi-movighadas\/","title":{"rendered":"Eppur, si muove! Kaj tamen, \u011di movi\u011dadas!"},"content":{"rendered":"<p>Kvankam ni ne rimarkas \u011din la tero vere da\u016dre movi\u011das, kiel Galileo prave rimarkigis. Tiel anka\u016d lingvo nerimarkite movi\u011dadas malgra\u016d la netu\u015deblo de \u011dia fundamento. Mi deziras atentigi pri kelkaj el tiuj fenomenoj.<\/p>\n<p><!--more--><\/p>\n<h3>Eraroj korekti\u011das.<\/h3>\n<p>Ekde la komenco estis radiko(j) kiu(j) havis kontra\u016ddirojn inter la kvin tradukoj en la kvin bazaj lingvoj. <em>Miogalo<\/em> (vidu Hor. 221) ne havis saman signifon por franco kaj por germano. La oficialaj korektoj el la dudekaj jaroj igis la signifon sama por francoj kaj germanoj, sed ne jam por franco kaj ruso a\u016d polo. Kaj teorie ankora\u016d nun estas tiel. PIV donas la \u011dustan klarigon, sed la fundamento neniam estis oficiale korektita. La esperanto formo devenas de la scienca nomo de iu besto, kaj teorie Zamenhof povis ja difini la radikojn la\u016d sia bontrovo, li povus indiki tablon per la vorto <em>se\u011do<\/em>, kaj se\u011don per la vorto <em>muro<\/em> ktp&#8230; sed tio ja estus kondukanta al bizara lingvo! Sed difini radikon per malsamsignifaj nacilingvaj vortoj ja neniel estis akcepteble. La praktiko tamen solvis la aferon kaj neniu plu vigilas pri tiu kontra\u016ddiro kaj uzas, se entute iam uzas!, <em>miogalo<\/em> por unu besto kaj <em>ondatro<\/em> por alia. La vorto <em>ondatro<\/em> intertempe jam longe enkonduki\u011dis, kvankam ne oficiali\u011dis. <strong>Unua movi\u011do<\/strong>: enkonduko de nova(j) vorto(j).<\/p>\n<h3>Densegaj nuboj ka\u015das obskura\u0135ojn.<\/h3>\n<p>Multaj verduloj estas konvinkitaj ke ili konas minimume \u0109iujn radikojn el la Fundamento. Ili vivas en iluzio! Estas pluraj radikoj kiujn preska\u016d neniu konas! Kial ne? Nu, tutsimple, \u0109ar neniu plu bezonas ilin. Kial ne? Nu, \u0109ar la difinita nocio tute a\u016d preska\u016d tute malaperis. Ekzemple <em>pliko<\/em> (vidu Hor. 214) en Zamenhofa tempo, en Pollando, inter la polaj judoj estis ofte renkontata afero. Atentu! Mi ne intencas insulti la polajn judojn, sed e\u0109 en la oficiala latina nomo de la malsano (<em>Plica polonica<\/em>), kaj anka\u016d en la oficiala nederlanda nomo (<em>Poolse haarvlecht<\/em>), ili (nu ja, sen la mencio ke temas pri Judo) aperas! <strong>Dua movi\u011do<\/strong>: enmeto en rubujon de ne plu bezonataj vortoj.<\/p>\n<h3>Al pli komforta sekura loko \u015dovi\u011do.<\/h3>\n<p>Okazis ke radiko indikis aferon kiest ekvivalenta nomo en naciaj lingvoj por multaj homoj estis vualita en la cerba fundo, a\u016d e\u0109 tie ne trovi\u011dis. Tiel okazis por <em>krispo<\/em>. Mi bezonis preska\u016d du jarojn por elfosi la \u011dustan nederlandan ekvivalenton &#8211; almena\u016d por unu el amba\u016d originalaj signifoj &#8211; tiel ke e\u0109 en mia nova eldono de la nederlanda fundamento \u011di ne tute \u011dusta aperas (temas pri <em>ruche<\/em>). Sed, ekde la komenco, la adjektivo <em>krispa<\/em> estis tre ta\u016dga, por indiki ekzemple la karakterizon de nigrulaj haroj. En praktiko nur tiu signifo restas konata. Por la originalaj signifoj de la substantivo: por unu enkonduki\u011dis alia, pli scienca, nomo (mesoentero) kaj la alia malofte uzi\u011das \u0109ar la objekto jam longe malaperis (la krispajn kolumojn kaj manumojn de la Renesanco). Pri <em>krispo<\/em> vidu Hor. 214. <strong>Tria movi\u011do<\/strong>: parto de signifo i\u011dis \u0109efa, preska\u016d sola restanta.<\/p>\n<h3>Giganto akiras normalhomajn dimensiojn.<\/h3>\n<p>La pioniroj en la antikva fundamenta tempo uzis la vorton <em>aspido<\/em> por indiki iun ajn venenan serpenton. PIV \u0109iam ankora\u016d mencias, prave, tiun signifon, kiel duan signifon apud la indiko de iu pli preciza specio de serpento. Intertempe tamen plej granda parto de la serpentoj ricevis propran esperantan nomon, anka\u016d iuj venenaj, kiujn ni nun tamen normale ne plu misnomos aspidojn. En PIV enestas 22 nomoj de serpentoj. La fundamenta signifo de la vorto <em>korko<\/em> ne estas la materialo, ne estas anka\u016d la arbo, sed estas \u015dtopilo (de botelo) de iu ajn materialo, dum nun neniu normala homo, kia mi, uzos la vorton por indiki ekzemple vitran \u015dtopilon sed nur, eventuale, por indiki <em>\u015dtopilon el korko<\/em>. Ni komprenas la vorton, nun, nur kiel nomon de materialo. Unu el la kialoj povas esti ke intertempe fabriki\u011dis el tiu materialo ne nur \u015dtopiloj, sed anka\u016d plandumoj kaj kaheloj&#8230; se mi rajtas uzi tiun lastan vorton, kontra\u016de al PIV-a difino, por \u011di! En la U.V. trovi\u011das <em>firmo<\/em> kiel deriva\u0135o de la adjektivo <em>firma<\/em>. Kabe jam konsideras \u011din aparta radiko, kaj PIV agnoskas tion, sed aldonas ke nun oni por tiu nocio plej ofte uzas <em>firmao<\/em>-n. Alia ekzemplo: se en fundamenta tempo ni sen\u011dene povis diri ke <em>leono estas (granda) kato<\/em> ni nun tamen devus diri ke <em>leono estas feliso<\/em>! La vorto <em>kato<\/em> indikas nun nur la doman \u0109ef(in)on. <strong>Kvara movi\u011do<\/strong>: vortoj akiris pli malvastan, malpli \u011deneralan signifon.<\/p>\n<h3>Samnomi\u011do de parencoj.<\/h3>\n<p>Normale oni pensus ke la malvastigo de signifoj estas la plej logika, \u0109ar en la komenco oni devis ja per malmulte da radikoj nomi multe da aferoj. Poste iuj el tiuj aferoj ricevis propran nomon kaj la originala vasta vorto povis i\u011di pli malvasta. Tamen anka\u016d la kontra\u016da movo estas tre ofta! En la fundamento aperas <em>gruo<\/em>, kun la eksplicita mencio ke temas pri birdo. En iuj naciaj lingvoj la aparta mencio ke temas pri birdo ne necesis, \u0109ar la aparato kiun ni nun anka\u016d <em>gruon<\/em> nomas en tiuj lingvoj havas apartan nomon, ne menciitan en la fundamento. Do nur la birda signifo de <em>gruo<\/em> estas fundamenta, e\u0109 se PIV erarigas nin pri tio! En aliaj lokoj, ekzemple kolofono, PIV klare distingas kaj traktas la aliajn novajn signifojn kiel homonimojn. En aliaj lokoj, ekzemple \u0109e <em>preno<\/em>, PIV metas \u0109iujn difinojn en sama artikolo, sed metas la asteriskon aparte nur \u0109e la signifo kiu respondas al la fundamenta. <strong>Kvina movi\u011do<\/strong>: al oficiala signifo aldoni\u011dis pliaj (neoficialaj) novaj signifoj.<\/p>\n<h3>Oldi\u011das ni, oldi\u011das la lingvo.<\/h3>\n<p>La plej facile rimarkita evoluo estas la ar\u0125aiki\u011do &#8211; a\u016d he, he, \u0109u mi devas skribi ar<strong>k<\/strong>aiki\u011do? &#8211; de vortoj. La <em>signo de po\u015dto<\/em> ver\u015dajne ne longe eltenis, sed i\u011dis rapide <em>po\u015dtmarko<\/em>, kaj nepre neniu plu volas uzi <em>ovujo<\/em> anstata\u016d <em>ovario<\/em>. Tamen&#8230; amba\u016d estas fundamentaj kaj netu\u015deblaj, kaj do nepre konservis sian signifon! Tiu fenomeno estas la plej konata rilate evoluon de lingvo, sed, kiel mi esperis montri, \u011di certe ne estas la sola. Anka\u016d la plej facile kontrolebla \u011di estas, sufi\u0109as noti la amason da fundamentaj kaj oficialaj vortoj kiuj estas indikitaj kiel evitendaj a\u016d kiuj indikas preferindajn sinonimojn. <strong>Sesa movi\u011do<\/strong>: iuj vortoj a\u016d signifoj perdis la komplezon, la \u015daton de la parolantoj.<\/p>\n<h3>Plej ka\u015dita nerimarkita ka\u016drado.<\/h3>\n<p>Kiam ni uzas vortojn kiajn <em>lampo<\/em> ni estas konvinkitaj ke ni perfekte obeas la fundamenton, perfekte estas en la linio de la fundamento. Pardonu, sed mi devos fortiri vin el via iluzio! La fundamenta signifo de <em>lampo<\/em> estas: <em>vazo kun me\u0109o kaj bruligebla fluida\u0135o, por lumigi<\/em> (difino la\u016d Kabe). En la fundamenta tempo la elektra lampo apena\u016d, a\u016d tute ne, ekzistis! Kaj kiu pensas pri la antikva lumigilo uzante la vorton <em>lampo<\/em>? Mi supozas, sed ne certas, ke en la naciaj lingvoj la vorto restis anka\u016d por la evoluinta lumigilo. Jam pli malcerte tio estas por <em>piloto<\/em>. La <em>homo, kiu donas direkton al \u015dipo<\/em> (originala signifo!) en PIV ankora\u016d estas unua signifo, sed aldoni\u011dis &#8211; sen pliaj komentoj &#8211; la moderna signifo de piloto de aviadilo. Nu en multaj naciaj lingvoj la originala <em>piloto<\/em> akiris alian nomon (en nederlanda: <em>loods<\/em>), kaj la malnova <em>piloto<\/em> ricevis novan modernan signifon! Fakte ni do, senscie, parolas nefundamente kiam ni uzas la vortojn lampo kaj piloto! Anka\u016d nacilingve tiuj aferoj estas malfacile konstateblaj! Necesas konsulti malnovajn vortarojn, \u0109ar la novaj senhonte adapti\u011dis kaj prislentas tion. <strong>Sepa movi\u011do<\/strong>: ka\u015de la vortoj evoluigas sian signifon kun la evoluo de la socio!<\/p>\n<h3>Vortaraj trompoj.<\/h3>\n<p>Mi verkis artikoleton pri <em>pudingo<\/em>, argumentante ke la esperanta <em>pudingo<\/em> tre ofte ne respondas al naciaj <em>pu(d)ding<\/em>oj. Precipe (?) en la nederlanda estas tiel, \u0109ar la nederlanda <em>pudingo<\/em> en Esperanto estas <em>fla\u016dno<\/em>, kaj ne <em>pudingo<\/em>&#8230; la\u016d la difino en PIV. Tute apogas min la nederlanda(j) norma(j) vortaro(j). Tamen&#8230; se oni konsultas nederlandan vortaron el la fundamenta tempo&#8230; tiam oni konstatas ke en tiu tempo \u011di respondis. En la paso de la tempo la signifo de <em>pudingo<\/em> evoluis en la naciaj lingvoj kaj en la nederlanda \u011di \u015dovi\u011dis en la direkto de la esperanta <em>fla\u016dno<\/em>. La evoluo estis tiel forta ke la malnovaj signifoj (pli ol unu!) i\u011dis obskuraj, ka\u015di\u011dis en nebuloj. La naciaj vortaroj sekvis la evoluon&#8230; kaj eble ni devos diri ke nia PIV ne sekvis \u011din, ke nia PIV konservative restis \u0109e sia unua opinio. En praktiko certe estas tiel ke ne nur nederlandanoj uzas <em>pudingon<\/em> kun alia signifo ol la PIV-a. Jam diris Zamenhof en la proverbaro: <em>Popola kutimo havas valoron de le\u011do<\/em> &#8211; kaj &#8211; <em>Popolo diras, Dio diras<\/em>. <strong>Oka movi\u011do<\/strong>: popolo decidas, vortaro sekvas (sekvu?).<\/p>\n<h3>Konklude.<\/h3>\n<p>Esperanto do nepre evoluis kaj evoluas, tute same &#8211; eble pli malrapide? &#8211; kiel la naciaj lingvoj. Por \u0109iu el la pritraktitaj kazoj pli da ekzemploj estas troveblaj se vi foje serioze rigardas la fundamenton (tiun \u015dimitan libreton kiu ku\u015das sub dika tavolo da polvo ie en via domo!). Eble rapide aldonenda: neniam estis la ideo de Zamenhof per la Fundamento \u015dirmi la lingvon kontra\u016d evoluo! \u0108u vi deziras ekzercon? Esploru foje <em>kazeo<\/em>-n. \u0108u vi, jes a\u016d ne, \u015dmiras \u011din sur vian buterpanon matene?<\/p>\n","protected":false},"excerpt":{"rendered":"<p>Kvankam ni ne rimarkas \u011din la tero vere da\u016dre movi\u011das, kiel Galileo prave rimarkigis. Tiel anka\u016d lingvo nerimarkite movi\u011dadas malgra\u016d la netu\u015deblo de \u011dia fundamento. Mi deziras atentigi pri kelkaj el tiuj fenomenoj.<\/p>\n","protected":false},"author":60,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[10,11],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/47"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/60"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=47"}],"version-history":[{"count":0,"href":"https:\/\/lingvakritiko.com\/wp-json\/wp\/v2\/posts\/47\/revisions"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=47"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=47"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=47"}],"curies":[{"name":"wp","href":"https:\/\/api.w.org\/{rel}","templated":true}]}}