{"id":103,"date":"2009-06-13T18:26:08","date_gmt":"2009-06-13T18:26:08","guid":{"rendered":"http:\/\/lingvakritiko.com\/?p=103"},"modified":"2023-10-13T13:14:40","modified_gmt":"2023-10-13T11:14:40","slug":"landanoj-gentoj-kaj-kategorioj","status":"publish","type":"post","link":"https:\/\/lingvakritiko.com\/2009\/06\/13\/landanoj-gentoj-kaj-kategorioj\/","title":{"rendered":"Landanoj, gentoj kaj kategorioj"},"content":{"rendered":"<p>En tiu \u0109i kvara artikolo pri la <a href=\"http:\/\/www.akademio-de-esperanto.org\/decidoj\/landnomoj\/listo_de_rekomendataj_landnomoj\/\"><cite>Listo de Rekomendataj Landnomoj<\/cite><\/a> temos pri <strong>la du nomkategorioj<\/strong>, pri <strong>landanoj<\/strong>, <strong>popoloj<\/strong> kaj <strong>gentoj<\/strong>.<\/p>\n<p>(La unua artikolo estis <a href=\"\/2009\/05\/17\/la-nova-akademia-elpasho-pri-landnomoj\/\"><cite>La nova Akademia elpa\u015do pri landnomoj<\/cite><\/a>. La dua estis <a href=\"\/2009\/05\/22\/kio-estas-nova-en-la-listo-de-rekomendataj-landnomoj\/\"><cite>Kio estas nova en la Listo de Rekomendataj Landnomoj?<\/cite><\/a> La tria estis <a href=\"\/2009\/05\/24\/kial-ne-luksemburgio\/\"><cite>Kial ne Luksemburgio?<\/cite><\/a>)<\/p>\n<p><!--more--><\/p>\n<h3>Du kategorioj<\/h3>\n<p>Kiel \u0109iuj bone scias, la landnomoj en nia lingvo apartenas al du malsamaj vortfaraj kategorioj. Unuj nomoj estas <strong>landobazaj<\/strong>, ekzemple <em>Kanado<\/em>; aliaj estas <strong>gentobazaj<\/strong>, ekzemple <em>Francujo<\/em> (a\u016d <em>Francio<\/em>). Tial oni parolas pri landanoj en du diversaj manieroj: En <em>Kanado<\/em> lo\u011das <em>kanadanoj<\/em> (kunmeto kun AN-sufikso), dum en <em>Francujo<\/em> (a\u016d <em>Francio<\/em>) lo\u011das <em>francoj<\/em>. Tio estas sufi\u0109e detale klarigita en la <cite>Listo de Rekomendaj Landnomoj<\/cite>.<\/p>\n<h3>\u0108u neregule?<\/h3>\n<p>La dukategorieco de la landnomoj estas ofte kritikata. Multaj vidas en tio strangan neregulecon. Sed fakte tia dukategorieco estas normala\u0135o en nia lingvo. Tute simile ni trovas du kategoriojn de il-vortoj: <em>\u201cbroso\u201d<\/em> kaj <em>\u201ca\u016dto\u201d<\/em> k.a. apud <em>\u201ckombilo\u201d<\/em> kaj <em>\u201caviadilo\u201d<\/em> k.a. Anka\u016d ist-vortoj estas tiaj: apud <em>\u201cadvokato\u201d<\/em>, <em>\u201ckirurgo\u201d<\/em> kaj <em>\u201caktoro\u201d<\/em> ni havas <em>\u201cju\u011disto\u201d<\/em>, <em>\u201ckuracisto\u201d<\/em> kaj <em>\u201cmuzikisto\u201d<\/em>. Plue ni havas <em>\u201cidioto\u201d<\/em> apud <em>\u201cstultulo\u201d<\/em>, <em>\u201cjudo\u201d<\/em> apud <em>\u201ckristano\u201d<\/em>, <em>\u201crestoracio\u201d<\/em> apud <em>\u201cman\u011dejo\u201d<\/em>, <em>\u201csoifo\u201d<\/em> apud <em>\u201ctrinkemo\u201d<\/em>, <em>\u201ckoto\u201d<\/em> apud <em>\u201cmalpura\u0135o\u201d<\/em>, <em>\u201catomo\u201d<\/em> apud <em>\u201csablero\u201d<\/em>, <em>\u201crektoro\u201d<\/em> apud <em>\u201clernejestro\u201d<\/em>, <em>\u201csekretario\u201d<\/em> apud <em>\u201ckasisto\u201d<\/em> apud <em>\u201cprezidanto\u201d<\/em> (tri kategorioj!), <em>\u201ckorekti\u201d<\/em> apud <em>\u201c\u011dustigi\u201d<\/em>, <em>\u201cvazo\u201d<\/em> apud <em>\u201cflorujo\u201d<\/em> k.t.p.<\/p>\n<p>Evidente tute ne ekzistas ia ajn regulo en nia lingvo, ke vortoj kun analoga signifo devas havi analogan vortfaran strukturon. Sur \u0109iu ajn vortokampo rajtas kunekzisti vortoj kun radiko, kiu jam baze havas tian signifon, kaj vortoj kiuj estas formitaj el alisignifa radiko plus sufikso. Tiaj estas niaj landnomoj &#8211; kaj anka\u016d centoj kaj miloj da aliaj vortoj de aliaj signifokampoj. La supozita regulo, kiun malobeus la landnomoj, simple nenie ajn en nia lingvo ekzistas. Se iu do opinias, ke niaj dukategoriaj landnomoj prezentas neregula\u0135on, tiam tiu devas opinii, ke la tuta lingvo estas unu granda neregula fu\u015do. Kial tiam entute diskuti aparte pri landnomoj? Se oni volus tiun supozatan malregula\u0135on korekti, oni devus la tutan lingvon rekonstrui de la unua vorto \u011dis la lasta.<\/p>\n<p>Persone mi forte dubas, ke entute eblas ellabori lingvon, en kiu \u0109iu vortokampo estas unukategoria (krom se oni tute rezignas pri vortkunmetado). La kialo estas, ke la diversaj signifokategorioj ne estas klare distingeblaj unuj de la aliaj. En mia \u0109i-anta\u016da listo aperas homvortoj en pluraj kategorioj: istaj, anaj, ulaj kaj estraj. Jam istoj kaj estroj estas parte koincidaj. Anka\u016d vortoj anaj kaj istaj ofte estas ne tute klare distingeblaj (i.a. tial ni havas la sinonimojn <em>budhano<\/em> kaj <em>budhisto<\/em>).<\/p>\n<p>Tiu, kiu imagas, ke eblas elfari ekzemple \u0109iujn il-vortojn per IL-sufikso, bone pripensu, kiuj nocioj do vere apartenas al la kategorio &#8220;iloj&#8221;. La menciita <em>aviadilo<\/em> jam estas ne tute tipa il-vorto. \u0108u vere konvenus fari \u0109iujn veturilajn vortojn per IL-sufikso: <em>boato<\/em>, <em>\u015dipo<\/em>, <em>helikoptero<\/em>, <em>vagonaro<\/em> (nun kun AR-sufikso!) k.a.? \u0108u vere estus oportune havi bazan verbon <em>helikopteri<\/em>, el kiu necesus formi <em>helikopterilo<\/em>? Kio pri vortoj kiel <em>fingro<\/em> kaj <em>okulo<\/em>? \u0108u ili ne estas almena\u016d iel ilaj? Kio pri cerboj? \u0108u ili ne estas iaspecaj komput-il-oj? \u0108u do estu <em>fingrilo<\/em>, <em>okulilo<\/em> kaj <em>cerbilo<\/em>? \u0108u sekvos anka\u016d <em>krurilo<\/em>, <em>nazilo<\/em> kaj <em>viza\u011dilo<\/em>? Kie estos la limo?<\/p>\n<p>Tiu, kiu serioze opinias, ke la lingvo prefere estu regata de regulo pri unukategorieco, unue provu praktike elfari vortaron sufi\u0109e vastan la\u016d tiaj principoj. La\u016d mi tio apena\u016d eblas. Kaj se iel tamen eblas elknedi tian vortaron, tiam eble montri\u011dos, ke tia unukategorieca lingvo praktike estos multe pli malbona ol nia nuna plurkategorieca Esperanto. \u0108iuokaze tia unukategorieca lingvo estus tute alia lingvo ol tiu, en kiu mi nun skribas.<\/p>\n<h3>La Azia modelo<\/h3>\n<p>Sed eble unukategorieco estus tamen bonvena kaj oportuna \u011duste sur la landnoma kampo. Multaj montras al la modeloj de pluraj lingvoj en Azio, en kiuj \u0109iuj landnomoj (a\u016d almena\u016d la vasta plimulto el ili) estas landobazaj. Tiel statas en la lingvoj \u0109ina, japana kaj korea. En ili oni uzas bazajn landnomojn, kaj aldonas ion similan al nia AN-sufikso (fakte simple la vorton &#8220;homo&#8221;) por krei nomojn de landanoj. Simple kaj klare. \u0108u ne idealo alstrebinda?<\/p>\n<p>Eble. Efektive oni povas tiel agi jam nun surbaze de la <cite>Listo de Rekomendataj Landnomoj<\/cite>. Oni povas tute ignori la kategoriecon de la tieaj landnomoj, uzante \u0109iam AN por krei landanovorton: <em>usonanoj<\/em>, <em>meksikanoj<\/em>, <em>francujanoj<\/em>, <em>pollandanoj<\/em>, <em>marokanoj<\/em>, <em>madagaskaranoj<\/em>, <em>somalujanoj<\/em> k.t.p. Tiaj formoj estas tute regulaj, e\u0109 Fundamentaj &#8211; la ekzemplo <em>Rusujanoj<\/em> aperas en la <cite>Fundamenta Ekzercaro<\/cite> <a id=\"notankro1\" href=\"#notoFundamento\">[1]<\/a> &#8211; kaj tute bone uzeblaj. La praktika uzo de landnomoj do jam nun povas esti unukategoria sen ia ajn reformo de la lingvo &#8211; tiel longe, ke oni vere parolas nur pri landanoj.<\/p>\n<p>La afero tamen kompliki\u011das, kiam oni konsideras anka\u016d la lingvonomojn, kiujn apena\u016d eblas ignori, kiam oni parolas pri tiu \u0109i temo. E\u0109 se oni elektas simple kaj rekte paroli ekzemple pri <em>Rusio<\/em> kaj <em>rusianoj<\/em>, tamen ne estas tute konvene diri <em>rusia lingvo<\/em> anstata\u016d la nuna <em>rusa lingvo<\/em>. En Rusio ja ekzistas multaj aliaj lingvoj. Kredeble oni tamen restos \u0109e la kutima formo <em>la rusa lingvo<\/em> bazita sur la gentovorto <em>rusoj<\/em>. Tio tamen kontrastas kun <em>Indonezio<\/em> kaj <em>indonezianoj<\/em> kaj <em>la indonezia lingvo<\/em>. A\u016d \u0109u iu volas arbitre enkonduki gentovorton <em>indonezoj<\/em> eknomante la lingvon <em>la indoneza<\/em>? Por tute forigi la dukategoriecon, oni bezonus sufi\u0109e profunde \u015dan\u011di la lingvokutimojn, kaj tio \u015dajnas al mi nerealisma. \u0108iuokaze oni ne povas atendi de la Akademio de Esperanto elpa\u015dojn kun radikalaj proponoj, kiuj tute ne sekvas la \u011disnunajn forte establitajn kutimojn pri landnomoj. Akademiaj rekomendoj devas esti firme ankritaj en la ordinara Esperanto de hodia\u016d.<\/p>\n<p>Unu problemo, kiun devas alfronti \u0109iu, kiu deziras refari la Esperantan sistemon de landnomoj kaj landanonomoj cele al plia simpleco kaj reguleco, estas, ke naivaj ideoj pri &#8220;unu lando &#8211; unu popolo &#8211; unu lingvo&#8221; ne kongruas kun la realo de nia kompleksa mondo. Multaj popoloj ne havas apartan lingvon. Multaj popoloj ne havas landon. Iuj popoloj havas pli ol unu landon. Multaj lingvoj estas transnaciaj kaj translandaj. Aliaj lingvoj estas parolataj en nur parto de lando. K.t.p.<\/p>\n<p>Aparte problemas tiuj lingvoj, kiuj estas nomataj la\u016d popolo sen responda lando. Ekzemple la hebrea lingvo ne povas esti renomita <em>la hebreuja\/hebreia lingvo<\/em>, \u0109ar ia lando <em>Hebreujo\/Hebreio<\/em> tute ne ekzistas. Ja ekzistas la lando <em>Israelo<\/em>, sed ne ta\u016dgas renomi la hebrean <em>la israela lingvo<\/em>, \u0109ar tia simple ne estas \u011dia nomo.<\/p>\n<p>Simile la persan lingvon ne eblus renomi <em>la persuja\/persia lingvo<\/em>, \u0109ar nuntempe tiu lando nomi\u011das <em>Irano<\/em>.<\/p>\n<p>Iel do devas tamen resti nomoj kiel <em>la hebrea<\/em> kaj <em>la persa<\/em>, kaj malanta\u016d tiuj nomoj rekoneblas la gentonomoj <em>hebreoj<\/em> kaj <em>persoj<\/em>, kaj jen do tamen ni havas gentovortojn. Apena\u016d eblas eviti, ke la lingvo havu kaj landonomojn kaj gentonomojn. Kaj se ni tamen havos gentonomojn kiel <em>rusoj<\/em> kaj <em>\u0109inoj<\/em>, kial ne vortekonomie formi la respondajn landnomojn el tiuj gentovortoj per sufikso: <em>Rusujo<\/em>, <em>\u0108inujo<\/em> (a\u016d <em>Rusio<\/em>, <em>\u0108inio<\/em> per alia sinonima sufikso neoficiala)? Kaj tiel la dukategoria sistemo tamen montri\u011das konvena.<\/p>\n<p>Paroli iel nebule pri pli bona unukategoria sistemo, estas facile. Elfari ion tian \u011dis la lasta detalo, alfrontante \u0109iujn komplika\u0135ojn de la reala mondo, estas malpli facile.<\/p>\n<h3>\u0108u komence estis nur unu kategorio?<\/h3>\n<p>En mia kontribuo al la libreto <a href=\"http:\/\/www.bonalingvo.it\/docs\/rusojenrusujo.pdf\"><cite>Rusoj lo\u011das en Rusujo<\/cite><\/a> <a id=\"notankro2\" href=\"#notoRusoj\">[2]<\/a> &#8211; publikigita anka\u016d <a href=\"\/2007\/11\/04\/la-landnoma-sufikso-ujo-en-instruado\/\">en <cite>Lingva Kritiko<\/cite><\/a> &#8211; mi skribis jene:<\/p>\n<blockquote><p>En la komenca tempo la landonomoj en Esperanto apartenis al nur unu sola klaso: oni formis \u0109iujn landonomojn en la sama maniero, per la sufikso <em>-ujo<\/em>, kiun oni aldonis al vorto por la koncernaj landanoj: <em>svedoj<\/em> lo\u011dis en <em>Svedujo<\/em>, <em>japanoj<\/em> en <em>Japanujo<\/em>, <em>holandoj<\/em> en <em>Holandujo<\/em>, <em>braziloj<\/em> en <em>Brazilujo<\/em> kaj e\u0109 <em>amerikoj<\/em> lo\u011dis en <em>Amerikujo<\/em>.<\/p><\/blockquote>\n<p>Tiun informon mi ricevis de Andr\u00e9 Albault, kiu skribis jene en <cite>Studado pri landnomoj &#8211; Unua parto (1983 &#8211; 1986)<\/cite> <a id=\"notankro3\" href=\"#notoAlbault\">[3]<\/a>:<\/p>\n<blockquote><p>Zamenhof en 1887 elektis unukategorian landnoman sistemon vere malsaman, forme kaj principe, de la efektiva uzado en la diversaj lingvoj: efektive ne nur li formis per -ujo absolute \u0109iujn landnomojn, sed anka\u016d al absolute \u0109iuj radikoj li trudis la signifon de popolnomoj: Ekz-e, <em>Amerikoj<\/em> en <em>Amerikujo<\/em>; <em>Holandoj<\/em> en <em>Holandujo<\/em>!<\/p><\/blockquote>\n<p>Simile skribis Jan Werner en <a href=\"http:\/\/www.literatura.bucek.name\/brno\/landnomoj.htm\"><cite>Sistemo de landnomoj en Esperanto<\/cite><\/a> <a id=\"notankro4\" href=\"#notoWerner\">[4]<\/a>:<\/p>\n<blockquote><p>Nemultaj el ni scias, ke L. Zamenhof en la unua periodo de la movado por landnomoj praktikis sole la sufikson -uj, e\u0109 en la kazoj nenaturaj, ekz. Amerikujo, Brazilujo, Palestinujo. Tiu etapo da\u016dris \u011dis la jaro 1895, kiam li mem konstatis, danke al siaj spertoj en korespondado, ke tiu sistemo estas neinternacia, artefarita. En Lingvaj Respondoj (1911) li sin esprimis: &#8220;Se mi dum longa tempo uzadis \u00abBrazilujo\u00bb, \u00ab\u0108ilujo\u00bb ktp., mi konfesas nun, ke tio estis erara.&#8221;<\/p><\/blockquote>\n<p>Kiam mi preparis tiun \u0109i artikolon, mi pensis, ke mi eble pli zorge kontrolu tion. La formojn <em>Brazilujo<\/em> kaj <em>\u0108ilujo<\/em> mi ja iafoje vidis &#8211; almena\u016d en la Lingva Respondo de Zamenhof <a id=\"notankro5\" href=\"#notoLingvajRespondoj\">[5]<\/a> &#8211; sed la plej ekstreman el tiuj formoj, <em>Amerikujo<\/em>, mi fakte neniam ie mem legis \u0109e Zamenhof a\u016d \u0109e iu alia en nia frua literaturo. Mi do trakontrolis la tutan kolekton de la revuo <cite>La Esperantisto<\/cite> de la jaroj 1889 &#8211; 1895 <a id=\"notankro6\" href=\"#notoLaEsperantisto\">[6]<\/a>, ser\u0109ante efektivajn ekzemplojn de tia frua unukategoria uzo (nek Albault, nek Werner &#8211; nek mi mem en <cite>Rusoj lo\u011das en Rusujo<\/cite> &#8211; donis iajn ajn konkretajn fontindikojn de efektivaj aperoj de <em>Amerikujo<\/em>).<\/p>\n<p>Se la asertoj de Albault kaj Werner pravas, tiam mi devus en <cite>La Esperantisto<\/cite> trovi abundon da konkretaj ekzemploj. Sed fakte mi trovis tie e\u0109 ne unu okazon de <em>Amerikujo<\/em>. Anstata\u016de mi trovis jam plene establitan dukategorian sistemon de landnomoj! Ekzemple en la jaro 1890 oni povas legi pri <em>Suda Afriko<\/em>, ne <em>Afrikujo<\/em>.<\/p>\n<p>En la jaro 1891 mencii\u011das <em>Ko\u0125in\u0125inanoj<\/em> kaj <em>Tonkinanoj<\/em>, evidente el la landoj <em>Ko\u0125in\u0125ino<\/em> kaj <em>Tonkino<\/em> (tiutempaj francaj kolonioj en la nuna Vjetnamujo).<\/p>\n<p>Nu, Suda Afriko, Ko\u0125in\u0125ino kaj Tonkino eble ne kalkuli\u011dis kiel landoj, \u0109ar ili estis kolonioj. Sed poste aperis anka\u016d <em>U.S. Ameriko<\/em> &#8211; evidente mallongigo de <em>Unuigitaj \u015ctatoj de Ameriko<\/em> (ne <em>Amerikujo<\/em>), i.a. en la jaro 1892. Poste en la sama jaro 1892 aperas e\u0109 la sola nomo <em>Ameriko<\/em> kun la senco de nia nuna <em>Usono<\/em> kune kun la landnomoj <em>Kanado<\/em> kaj <em>Meksiko<\/em>:<\/p>\n<blockquote><p>Bonegan rilaton inter la kapitalo kaj la laboro Ameriko dankas al modela, prudenta kaj forta organizacio de ligo de laboristoj, kiu, portante la nomon &#8220;Knights of Labor&#8221; (&#8220;kavaliroj de laboro&#8221;), tenas sin kiel eble plej malproksime kaj plej singarde de \u0109iaj aferoj politikaj kaj religiaj [&#8230;] La organizacio, pri kiu ni parolas, okupas la tutan nordan Amerikon de oceano \u011dis oceano, de Kanado \u011dis Meksiko.<\/p><\/blockquote>\n<p>Tie klare <em>Ameriko<\/em> kaj <em>norda Ameriko<\/em> celas la landon Usono, ne la kontinenton Ameriko.<\/p>\n<p>Mi trovis anka\u016d <em>A\u016dstralio<\/em>, <em>Holandano<\/em> (do ano de la lando <em>Holando<\/em>); <em>Siamo<\/em> (= la nuna Tajlando), <em>Kambo\u011do<\/em>, <em>Paragvajo<\/em>, <em>Ugando<\/em>, <em>Novo-Zelandanoj<\/em> (do anoj de la lando <em>Novo-Zelando<\/em>); <em>Georgio<\/em> (la usona \u015dtato); <em>Oran\u011do<\/em> (iama regno en suda Afriko); <em>Monako<\/em> (rimarkinda ekzemplo de landobaza nomo en E\u016dropo &#8211; Monako jam tiam delonge estis sendependa \u015dtato); <em>Nepalo<\/em>, <em>Tibeto<\/em>, <em>Birmo<\/em>, <em>Koreo<\/em> (\u0109iuj kiel nomoj de landoj, ne de landanoj a\u016d gentoj); plurfoje aperis <em>Finlando<\/em> (kun unu N, sed estas malcerte, \u0109u \u011di tiam estis landobaza a\u016d eble gentobaza kun LAND anstata\u016d UJ).<\/p>\n<p>Aperis kompreneble anka\u016d multegaj landnomoj kun UJ-sufikso: <em>Rusujo<\/em>, <em>Svedujo<\/em>, <em>Anglujo<\/em>, <em>Bulgarujo<\/em>, <em>Francujo<\/em>, <em>Hispanujo<\/em>, <em>Bohemujo<\/em>, <em>Bavarujo<\/em>, <em>Badenujo<\/em>, <em>Bosnujo<\/em> kaj e\u0109 <em>Westfalujo<\/em> (kun W!); kaj anka\u016d formoj kiel <em>Al\u011derujo<\/em>, <em>Tunisujo<\/em>, <em>Holandujo<\/em>, <em>Kanadujo<\/em>, <em>Meksikujo<\/em>, <em>Tasmanujo<\/em> kaj <em>Nova Zelandujo<\/em>, kiuj nuntempe ne plu uzi\u011das. Oni trovas en 1895 anka\u016d <em>Koreujo<\/em> apud <em>\u0124inujo<\/em> kaj <em>Japanujo<\/em>.<\/p>\n<p>Sed nenie mi trovis la formon <em>Amerikujo<\/em>.<\/p>\n<p>\u0108iuokaze en <em>La Esperantisto<\/em> de tiuj fruaj jaroj, kiuj konsistigas la unuajn jarojn de efektiva uzado de Esperanto, regis plena dukategorieco \u0109e la landnomoj. Oni ja hezitis \u0109e pluraj landnomoj pri la \u011dusta kategorielekto (<em>Holando<\/em> konkurencis kun <em>Holandujo<\/em>, <em>Koreo<\/em> kun <em>Koreujo<\/em> k.t.p.), sed neniel oni povas paroli pri unukategoria sistemo, en kiu \u0109iuj landnomoj havis UJ-sufikson, kaj en kiu \u0109iuj tiaj radikoj nomis landanojn.<\/p>\n<p>Nu, ne \u0109iuj el tiuj tekstoj estas Zamenhofaj, sed ni scias, ke Zamenhof redaktadis tiun revuon, kaj ke lia lingvouzo estis senkonkurence la plej grava modelo por la tiutempaj Esperantistoj.<\/p>\n<p>Mi traser\u0109is anka\u016d \u0109iujn tiutempajn Zamenhofa\u0135ojn en la <cite>Originala Verkaro<\/cite> <a id=\"notankro7\" href=\"#notoOriginalaVerkaro\">[7]<\/a> kaj en la koncernaj volumoj de Zamenhofa\u0135oj eldonitaj de ludovikito <a id=\"notankro8\" href=\"#notoLudovikito\">[8]<\/a>. Sed \u0109io statas tie tute same kiel en <em>La Esperantisto<\/em>. Jen grava ekzemplo en privata koresponda\u0135o de Zamenhof al Majnov la 15an de Majo 1889:<\/p>\n<blockquote><p>En Ameriko kaj A\u016dstralio nia lingvo havas adeptojn sed ili \u0109iuj sendis al mi nur promesojn simplajn (ne senkondi\u0109e).<\/p><\/blockquote>\n<p>Mi devas konkludi, ke se iam komence Zamenhof celis unukategorian sistemon de landnomoj, kaj se li iam uzis, a\u016d intencis uzi, <em>Amerikujo<\/em> kiel nomon de lando, tiam tio estis afero de ekstreme mallonga tempo tuj post la apero de la Unua Libro <a id=\"notankro9\" href=\"#notoUnuaLibro\">[9]<\/a>. Sed tiu supozata frua uzado lasis apena\u016d iajn ajn spurojn. Estas tial multe pli kredeble, ke Zamenhof neniam intencis, nek praktikis, ion tian. Sekve la nuna dukategoria sistemo vere estas la origina Zamenhofa sistemo de landnomoj en Esperanto. Estas diferencoj nur en detaloj, ne en principoj.<\/p>\n<h3>\u0108u eblus uzi nur gentobazajn landnomojn?<\/h3>\n<p>Surprize ofte mi renkontis en diskutoj pri landnomoj la ideon, ke prefere ni transiru al unukategoria sistemo, en kiu \u0109iuj landnomoj estu gentobazaj, \u0109iuj kun UJ-sufikso &#8211;  a\u016d eble \u0109iuj kun I-sufikso, a\u016d eventuale \u0109iuj kun fina radiko LAND, depende de la gusto de la proponanto.<\/p>\n<p>Tio estas tre drasta ideo, kiu enkondukus ion tute novan en nian lingvon. Unukategoria uzo kun nur landobazitaj nomoj estas jam nun facile praktikebla sen vere reformi ion ajn en la ordinara lingvo, sed unukategoria uzo kun nur gentobazaj nomoj signifus drastan rekonstruadon de nia lingvo.<\/p>\n<p>Plej ofte, kiam mi renkontis tiajn ideojn, temis vere pri tio, ke la proponanto tute ne konsciis, ke la vasta plimulto el la efektive uzataj landnomoj en Esperanto estas landobazaj. Tio, ke la plimulto el la landoj en E\u016dropo havas gentobazajn nomojn, povas krei la iluzion, ke gentobazaj nomoj estas normalaj, dum landobazaj estas esceptoj, kiujn oni povus simple korekti. Se oni rigardas la tutan mondon, oni vidas, ke statas rekte kontra\u016de. Tiu, kiu ial deziras ekuzi UJ \u0109e \u0109iuj nomoj (a\u016d I \u0109e \u0109iuj nomoj), do kreas al si vere grandan kaj malfacilan taskon de reformado.<\/p>\n<p>Krome, kaj kredeble e\u0109 pli grave, tia sistemo &#8211; \u011duste kiel rimarkigis Albault &#8211; estus unika por nia lingvo. Oni \u0109iam estu singarda pri dira\u0135oj, kiuj enhavas vortojn kiel &#8220;\u0109iuj&#8221; kaj &#8220;neniuj&#8221;, sed mi tamen kura\u011das aserti, ke tia landnoma sistemo ekzistas en neniu homa lingvo. Kial do provi trudi ion tian al Esperanto? Tio faciligus nenion ajn por iu ajn.<\/p>\n<h3>\u0108u <em>ruso<\/em> = <em>rusujano<\/em>?<\/h3>\n<p>La tria el la kvar bazaj principoj en <a href=\"http:\/\/www.akademio-de-esperanto.org\/decidoj\/landnomoj\/rekomendoj.html\"><cite>Rekomendoj pri landnomoj<\/cite><\/a> <a id=\"notankro10\" href=\"#notoRekomendoj\">[10]<\/a> (<a href=\"\/2009\/05\/17\/la-nova-akademia-elpasho-pri-landnomoj\/\">menciitaj en mia unua artikolo<\/a>) tekstas jene:<\/p>\n<blockquote cite=\"http:\/\/www.akademio-de-esperanto.org\/decidoj\/landnomoj\/rekomendoj.html#rekomendo3\"><p>La Akademio rekomendas konsideri, ke la signifo-rilatoj inter la landnomoj kaj la koncernaj landano-nomoj \u0109iam estas principe la samaj, kiu ajn estas la kategorio de la landnomoj. Ekz-e, <em>Angl-ujo \/ -io &#8212; Angl-oj<\/em> kaj en la alia kategorio <em>Nederland-o &#8212; Nederland-anoj<\/em>.<\/p><\/blockquote>\n<p>Tiu rekomendo konsternis multajn, \u0109ar \u011di \u015dajnas diri, ke estas &#8211; a\u016d estu &#8211; nenia signifodiferenco inter ekzemple <em>ruso<\/em> kaj <em>rusujano<\/em>. Tion rekte kontra\u016das <a href=\"http:\/\/www.akademio-de-esperanto.org\/fundamento\/ekzercaro.html#av-1317\">ekzemplo en la Fundamenta Ekzercaro<\/a> <a href=\"#notoFundamento\">[1]<\/a>:<\/p>\n<blockquote cite=\"http:\/\/www.akademio-de-esperanto.org\/fundamento\/ekzercaro.html#av-1317\"><p>Germanoj kaj francoj, kiuj lo\u011das en Rusujo, estas Rusujanoj, kvankam ili ne estas rusoj.<\/p><\/blockquote>\n<p>Tiu ekzemplo eksplicite instruas, ke ja estas diferenco, e\u0109 grava, inter <em>ruso<\/em> kaj <em>Rusujano<\/em> (a\u016d <em>rusujano<\/em>, se oni preferas minusklan skribon). Do, a\u016d la tria Akademia principo estas kontra\u016d-Fundamenta, a\u016d \u011di signifas ion alian ol oni eble unualege supozas.<\/p>\n<p>La teksto fakte ne rekte komparas <em>ruso<\/em> kun <em>rusujano<\/em>, sed pli \u011duste <em>anglo<\/em> kun <em>nederlandano<\/em>. <em>Anglo<\/em> do rilatas al sia lando, <em>Anglujo<\/em>, principe same kiel <em>nederlandano<\/em> rilatas al sia lando, <em>Nederlando<\/em>. La Akademio rekomendas rigardi tiujn rilatojn kiel principe egalajn.<\/p>\n<p>\u0108u tio faras diferencon? La\u016d mi jes. Mi volas \u0109i tie prezenti mian interpreton. Mi ree atentigas, ke tiu \u0109i, kaj \u0109iuj aliaj artikoloj en tiu \u0109i artikolserio, estas miaj propraj komentoj de la Akademiaj decidoj.<\/p>\n<h3>Kiajn signifojn havas niaj gentaj kaj popolaj vortoj?<\/h3>\n<p>Vortoj ofte havas pli ol unu signifon, a\u016d pli ol unu signifonuancon. Iuj Esperantistoj ne aprezas, ke tio validas anka\u016d por la Internacia Lingvo, sed tiel ja estas. Lingva fakto. Anka\u016d popolvortoj kiel <em>ruso<\/em> kaj <em>anglo<\/em> estas tiaj. Oni \u011denerale nomas ilin &#8220;gentovortoj&#8221; a\u016d &#8220;gentonomoj&#8221;, sed kio do estas gento? Tio ne estas facila demando. Temas pri sufi\u0109e nebula kaj varisenca ideo. Jen difino el PIV 2005 <a id=\"notankro11\" href=\"#notoPIV2005\">[11]<\/a>:<\/p>\n<blockquote><p>Homa grupo, havanta difinitajn historiajn kaj kulturajn tradiciojn, inter kiuj trovi\u011das la mito pri komuna origino.<\/p><\/blockquote>\n<p>Tio sufi\u0109e bone trafas la kernan ideon. La praktiko tamen estas tre diverseca, kaj se oni provas klare diferencigi la vorton <em>gento<\/em> disde \u011diaj parencoj <em>nacio<\/em>, <em>etno<\/em> kaj <em>popolo<\/em>, kaj precipe se oni provas konkrete apliki tiujn vortojn al efektivaj homgrupoj en diversaj mondpartoj kaj en diversaj epokoj, tiam oni renkontas multajn problemojn kaj malklara\u0135ojn. Kiuj homoj estas germanoj? Kiuj estas araboj? Kiuj estas hindoj? Kiuj estas \u0109inoj? Kiuj estas hebreoj? Tiaj demandoj ne estas facilaj, kaj la konkretaj uzoj tre varias. La \u0109efa kialo estas, ke tiaj homgrupoj estas inter si tre malsimilaj, kaj la diversaj &#8220;difinoj&#8221; de tiuj gentoj (a\u016d etnoj a\u016d nacioj a\u016d popoloj) uzas inter si draste malsamajn kaj variajn kriteriojn.<\/p>\n<p>Por povi iel elturni\u011di el tiu problemaro necesas unuavice konscii\u011di, ke la opinioj estas diversaj, kaj ke ne ekzistas definitivaj respondoj. Ne ekzistas unu sola \u011dusta difino de ekzemple <em>\u0109ino<\/em>. Ne ekzistas unu sola prava maniero kompreni ekzemple la vorton <em>arabo<\/em>. <em>Germano<\/em> havas malsamajn signifojn por malsamaj homoj, kaj en malsamaj kuntekstoj. Bona vortaro ne provu eltrovi kaj fiksi unu solan por \u0109iuj \u0109iam validan difinon de tiaj vortoj. \u011ci povas nur prezenti kelkajn difinojn, ne tro rigore vortumitajn.<\/p>\n<p>Por nia nuna celo gravas precipe, ke la efektiva uzo de tiaj vortoj etendi\u011das de la eble plej tipa, plej fakeca, <strong>etna<\/strong>, difino, kiu estas pli-malpli la difino en PIV 2005, \u011dis pure <strong>landana<\/strong> signifo.<\/p>\n<p>En praktika ordinara uzado, en \u0109iutaga nefakeca parolado kaj skribado, tiaj vortoj kiel <em>\u0109ino<\/em>, <em>anglo<\/em>, <em>germano<\/em>, <em>hindo<\/em> k.t.p. oftege simple signifas <em>\u0109inujano<\/em>, <em>anglujano<\/em>, <em>germanujano<\/em>, <em>hindujano<\/em> k.t.p. Tre ofte oni simple ne celas diri ion ajn pri etneco, sed nur interesi\u011das pri landaneco, kaj tiam ofte oni uzas tiajn baze gentajn vortojn kun pure landana senco.<\/p>\n<p>Jen frapa ekzemplo el la plej frua periodo de nia lingvo: En longa listo de abonantoj publikigita en <cite>La Esperantisto<\/cite> en 1892 <a id=\"notankro12\" href=\"#notoAbonantoj\">[12]<\/a> aperas la titolo <em>Rusoj<\/em>. Kelkaj abonantoj sub tiu titolo havas tamen klare ne-rusajn nomojn. Aparte rimarkindas la abonanto &#8220;de Wahl, E.&#8221; en &#8220;St. Peterburgo&#8221;. Temas pri la konata Edgar de Wahl (a\u016d Edgar von Wahl), kiu estis balta-germana, ne rusa, sed ja rusujano. Tamen oni metis lin kun la rusoj. La kialo estas, ke tiukuntekste oni atentis nur la landanecon, uzante la vorton <em>rusoj<\/em> kun la signifo &#8220;rusujanoj&#8221;. Efektive ni trovas en la sama listo anka\u016d la e\u0109 pli konatan &#8220;Zamenhof, L.&#8221; kalkulitan kiel ruso. La sama listo estis da\u016drigita en la postaj numeroj kun <em>Germanoj<\/em>, <em>Svedoj<\/em>, <em>Francoj<\/em> k.t.p. \u0108iufoje oni atentis nur la adreson, ne la (ofte nekonatan) gentan apartenon.<\/p>\n<p>Tiaspeca simpleca uzo estas ofta tra nia tuta historio, kaj parole kaj skribe. Jen ekzemplo tre fre\u015ddata, el revuo <cite>Esperanto<\/cite> en 2009 <a id=\"notankro13\" href=\"#notoRevuoEsperanto\">[13]<\/a>:<\/p>\n<blockquote><p>Por partopreni \u011din [la 8-an Internacian Himalajan Renkonti\u011don] venis 23 esperantistoj el 5 landoj: 12 japanoj, 5 koreoj, 3 danoj, 2 germanoj kaj 1 baratano. Dum la tuta programo akompanis ilin 9 nepalanoj.<\/p><\/blockquote>\n<p>Mi estas sufi\u0109e certa, ke tie la vortoj <em>japanoj<\/em>, <em>danoj<\/em>, <em>germanoj<\/em> k.t.p. estas elektitaj surbaze de la lo\u011dloko (eble civitaneco) de la koncernaj esperantistoj. Mi forte dubas, ke oni esploris la efektivan gentan apartenon de tiuj 23 esperantistoj. La apudmeto de kelkaj &#8220;gento&#8221;-vortoj kaj du AN-kunmetoj (<em>baratano<\/em> kaj <em>nepalanoj<\/em>) firmigas tiun interpreton.<\/p>\n<p>Jen ekzemplo el <cite>La Ondo de Esperanto<\/cite> de 2006 <a id=\"notankro14\" href=\"#notoOndoDeEsperanto\">[14]<\/a>:<\/p>\n<blockquote><p>Germanoj jubileis en Brunsviko<\/p><\/blockquote>\n<p>Tio estas titolo de artikolo pri la 83a Germana Esperanto-Kongreso, kie jubileis membroj de la Germana Esperanto-Asocio, en kiu kompreneble povas membri \u0109iu ajn sendepende de lia a\u016d \u015dia genta aparteno. La vorto <em>Germanoj<\/em> tie uzi\u011dis en tute \u011denerala, \u0109iutageca, negenta, pure landana signifo. Tute normala kaj ofta afero. Tute ne temas pri eraro.<\/p>\n<p>Ni revenu al la Fundamenta Ekzercaro, el kiu mi anta\u016de citis ekzemplon, kiu uzas la vortojn <em>rusoj<\/em> kaj <em>rusujanoj<\/em> kun klare diferencaj signifoj respektive genta kaj landana. La sama vorto <em>rusoj<\/em> uzi\u011das anka\u016d en <a href=\"http:\/\/www.akademio-de-esperanto.org\/fundamento\/ekzercaro.html#ekzerco40\">alia ekzemplo en la Ekzercaro<\/a>:<\/p>\n<blockquote cite=\"http:\/\/www.akademio-de-esperanto.org\/fundamento\/ekzercaro.html#ekzerco40\"><p>La rusoj lo\u011das en Rusujo kaj la germanoj en Germanujo.<\/p><\/blockquote>\n<p>Tiu ekzemplo estas senkunteksta, kaj ne eblas vere pruvi, kian sencon Zamenhof tie volis doni al la vortoj <em>rusoj<\/em> kaj <em>germanoj<\/em>. Sed se oni provas tiufraze interpreti la du vortojn en rigore genta senco, la frazo fari\u011das iom stranga. La\u016d mi oni pli-malpli devas kompreni <em>la rusoj<\/em> kiel &#8220;\u0109iuj rusoj&#8221;, kaj <em>la germanoj<\/em> kiel &#8220;\u0109iuj germanoj&#8221;. Temas pri \u011deneralaj eldiroj pri tiuj popoloj. Sed tute ne estas vero, ke \u0109iuj rusoj en genta senco lo\u011das en Rusujo. Kaj tute ne pravas, ke \u0109iuj gentaj germanoj lo\u011das en Germanujo (efektive ne malmultaj el ili lo\u011das en Rusujo). Vere senprobleman sencon la frazo havas nur se oni komprenas \u011din en tia \u0109iutageca, nefakeca, neetna senco, kiun havas la citita titolo el la Ondo de Esperanto. La vorto <em>rusoj<\/em> signifas &#8211; la\u016d mi &#8211; simple &#8220;rusujanoj&#8221; en tiu dua Fundamenta ekzemplo. La\u016d mi la Fundamenta Ekzercaro donas al ni ekzemplojn de amba\u016d flankoj de la vasta gamo de signifoj, kiujn povas havi vortoj kiel <em>rusoj<\/em> kaj <em>germanoj<\/em>: En kunteksto, kie gravas la genteco, oni uzas tiajn vortojn en rigore genta senco, sed en kuntekstoj, en kiuj genteco tute ne rolas, a\u016d malgravas, oni ofte uzas ilin kiel simplajn landanovortojn.<\/p>\n<p>Jen plia ekzemplo el parolado Zamenhofa en 1908 <a id=\"notankro15\" href=\"#notoDresdeno\">[15]<\/a>:<\/p>\n<blockquote><p>Estas vero, ke poste en la da\u016dro de tre longa tempo nia ideo en \u0109i tiu lando \u015dajnis tute mortinta; sed en la lastaj jaroj \u011di tie \u0109i denove vigle revivi\u011dis, kaj ni havas plenan esperon, ke post nia nuna kongreso, kiam la germanoj ekkonos nin pli proksime kaj konvinki\u011dos per siaj propraj okuloj kaj oreloj, ke ni ne estas iaj teoriaj fantaziuloj, nia afero \u0109i tie ekfloros ne malpli potence, ol en la aliaj grandaj landoj, kaj en la komuna \u0109iuhoma afero Germanujo balda\u016d okupos unu el la plej honoraj lokoj.<\/p><\/blockquote>\n<p>Kiu volas aserti, ke Zamenhof tie parolis nur pri gentaj germanoj? Mi vetas, ke li simple celis \u0109iujn homojn en Germanujo. Kaj mi vetas, ke \u0109iuj, kiuj iam legis tiun tekston, komprenis \u011din \u011duste tiel.<\/p>\n<p>Oni rimarku, ke iuj &#8220;gentaj&#8221; vortoj fakte tute ne estas gentaj. Vortoj kiel <em>belgoj<\/em> kaj <em>svisoj<\/em> vere signifas nur respektive &#8220;belgujanoj&#8221; kaj &#8220;svislandanoj&#8221;. Tiuj vortoj estas &#8220;tegmentaj&#8221; esprimoj por la diversaj gentoj en tiuj landoj. En Belgujo lo\u011das kaj nederlandlingvanoj kaj franclingvanoj. La unua gento nomi\u011das <em>flandroj<\/em>, kaj la dua nomi\u011das <em>valonoj<\/em>. En Svislando estas ankora\u016d pli da gentoj. <em>Svisoj<\/em> ili estas nur en la senco &#8220;svislandanoj&#8221;. Iom simile statas pri la vorto <em>skandinavoj<\/em>, kiu estas kuna nomo por \u0109iuj popoloj en Skandinavujo, kaj la vorto <em>baltoj<\/em>, kiu estas komuna por la estonoj, latvoj kaj litovoj de Baltujo.<\/p>\n<p>Fine menciindas, ke nomoj de gentoj povas \u015dan\u011di sian signifon. La gento <em>britoj<\/em> origine estis kelta popolo en antikva Britujo. Nuntempe tiu vorto indikas ajnan britujanon. Plej multaj nunaj britoj ne estas de kelta deveno, sed pli ofte de \u011dermana deveno. Alia ekzemplo estas la vorto <em>egiptoj<\/em>. La nunaj egiptoj estas arablingvanoj (kaj islamanoj), dum la pratempaj egiptoj parolis la egiptan lingvon (nur malproksime parencan al la araba) kaj havis aliajn religiojn. El la tiutempa egipta lingvo devenas la nuna <em>kopta<\/em> lingvo uzata de la <em>koptoj<\/em>, kristana malplimulto en Egiptujo. La du vortoj <em>egiptoj<\/em> kaj <em>koptoj<\/em> estas historie la sama vorto, kion oni facile rekonas pro la preska\u016d samaj konsonantoj (&#8220;g-p-t&#8221; kaj &#8220;k-p-t&#8221;). La efektivaj sencoj de la du vortoj estas do difinitaj de kompleksaj landandaj, gentanaj kaj religiaj faktoroj, kiuj draste variis de unu epoko al alia.<\/p>\n<h3>Anka\u016d AN-vortoj estas plursencaj<\/h3>\n<p>\u0108io, kion mi skribis \u0109i-anta\u016de pri gentaj vortoj kiel <em>rusoj<\/em> kaj <em>francoj<\/em>, fakte validas tute same anka\u016d pri AN-kunmetoj kiel <em>nederlandanoj<\/em> kaj <em>birmanoj<\/em>. La kerna signifo de tiaj vortoj estas &#8220;ano de la koncerna lando&#8221;, sed en la praktiko oni ne malofte uzas ilin kun genta senco. Tio okazas, kiam por la koncerna gento mankas baza vorto.<\/p>\n<p>La \u0109efa popolo de ekzemple Nederlando estas tute same genta kiel ekzemple la germanoj a\u016d la francoj. La popolo de Islando formas propran genton tute samgrade kaj samsence kiel ekzemple la koreoj en Koreujo. La gento nederlandanoj kaj la gento germanoj havas \u0109iu sian propran lingvon, sian kulturon, siajn tradiciojn, siajn ideojn pri komuna deveno, k.t.p. Sed por unu el ili ekzistas baza gentovorto, <em>germanoj<\/em>, dum por la alia gento mankas tia vorto, kaj oni devas elturni\u011di per la vorto <em>nederlandanoj<\/em>, anka\u016d kiam oni vere celas la genton.<\/p>\n<p>Multaj homoj rigardas sin kiel anojn de gento, kies plej multaj anoj tamen lo\u011das en alia lando. Germanoj (en genta senco) trovi\u011das en multaj diversaj landoj (Rusujo, Italujo, Usono, Kanado&#8230;). Ili ne estas germanujanoj, sed ili sentas sin kiel germanoj (ofte uzante la germanan lingvon kiel sian \u0109efan a\u016d hejman lingvon). Simile ekzistas homoj, kiuj rigardas sin kiel nederlandanojn (pro sia lingvo, kulturo a\u016d eble simple pro sia deveno), kvankam ili ne lo\u011das en Nederlando, kaj eble e\u0109 ne havas nederlandan civitanecon. Ne ekzistas unu sola por \u0109iuj okazoj valida difino, kiu decidas, \u0109u homo estas nederlandano. Tion oni priju\u011das en diversaj manieroj, kaj \u0109iuj tiuj manieroj estas respektindaj kaj validaj. Iafoje temas pri genteco, alifoje temas pri civitaneco, alifoje eble pri nura lo\u011dloko (sen civitaneco). Ofte miksi\u011das \u0109iuj tiuj ideoj en ne tute klare difinebla maniero.<\/p>\n<p>Rezultas, ke fakte pravis la Akademio, kiam \u011di rekomendis &#8220;konsideri, ke la signifo-rilatoj inter la landnomoj kaj la koncernaj landano-nomoj \u0109iam estas principe la samaj, kiu ajn estas la kategorio de la landnomoj&#8221;. Kaj vortoj kiel <em>rusoj<\/em> kaj <em>italoj<\/em>, kaj vortoj kiel <em>nederlandanoj<\/em> kaj <em>birmanoj<\/em>, povas uzi\u011di jen gente, jen landane, jen iel mikse a\u016d meze. Iliaj rilatoj al la respektivaj landnomoj estas do la samaj &#8211; t.e. same variaj kaj flekseblaj.<\/p>\n<h3>La esenca ideo<\/h3>\n<p>La \u0109efa motivo de la Akademia konsilo pri landnomoj kaj landano-nomoj estas deziro eviti, ke oni interpretu la kategorielekton de landnomo kiel pritakson de la &#8220;genta pureco&#8221;, &#8220;rasa unueco&#8221; a\u016d simile, de la koncernaj popoloj. Efektive oni iafoje renkontas tiajn misideojn. Ekzemple multaj koreaj Esperantistoj pensis, ke tio, ke iuj nomas ilin <em>koreanoj<\/em> (anoj de la lando <em>Koreo<\/em>) estas bazita sur iaspeca penso, ke tiu popolo ne konsistigas &#8220;veran genton&#8221;. La koreaj Esperantistoj preferegis, ke oni nomu ilin <em>koreoj<\/em> en <em>Koreujo<\/em>, \u0109ar la korea popolo estas la\u016d ili tre unueca jam de la plej praa tempo. Iliaj argumentoj estas maltrafaj, sed ilia prefero (<em>koreoj<\/em> en <em>Koreujo<\/em>), estas tute en ordo. Tute bone eblas nomi ilin tiel, kaj efektive plej multaj tion faras, kaj tial la Akademio nun rekomendas la landnomon <em>Koreujo\/Koreio<\/em>. Sed tio esence estas arbitra elekto. Se plej multaj dirus <em>koreanoj<\/em> en la lando <em>Koreo<\/em>, tiam la Akademio rekomendus tion. En ajna okazo rolus nenia ajn pritakso de la genta unueco de la korea popolo. Oni povas kompari kun la lando <em>Islando<\/em>, por kiu \u0109iuj uzas landobazan nomon (la popolo kaj gento estas <em>islandanoj<\/em>), kvankam la islanda gento estas same unueca kaj klare genta kiel la korea popolo. La kategorielekto simple havas nenian rilaton al tiaj konsideroj.<\/p>\n<h3>Sed tamen<\/h3>\n<p>Tio, kion mi skribis \u0109i-anta\u016de, povas eble doni la impreson, ke \u0109iam ajn senprobleme eblas uzi vortojn kiel <em>franco<\/em>, <em>ruso<\/em>, <em>\u0109ino<\/em> k.t.p. \u0109u kun genta senco, \u0109u kun landana senco, kaj same pri vortoj kiel <em>islandano<\/em> kaj <em>birmano<\/em>. Sed (beda\u016drinde) ne estas tiel simple. La mondo estas kompleksa, kaj ne \u0109iuj landoj estas tute similaj. En iuj landoj oni ne multe zorgas pri gentaj aferoj, dum en aliaj landoj genteco estas tre grava afero, kiun oni ne povas facilanime ignori.<\/p>\n<p>Dum oni povas ekzemple la vortojn <em>franco<\/em> kaj <em>italo<\/em> uzi tre libere, \u0109u gente, \u0109u landane, sen multa diferenco, oni ne same facile povas uzi la vorton <em>ruso<\/em>, a\u016d la vorton <em>finno<\/em>, a\u016d la vorton <em>serbo<\/em>, \u0109ar en la landoj Rusujo, Finnlando kaj Serbujo (kaj ties najbaraj landoj), genta aparteno estas multe pli tikla afero. \u011cenerale en Rusujo oni tre atentas pri genteco (a\u016d nacieco), kaj rusujanoj, kiuj gente ne estas rusoj, ofte ege mal\u015datas, se oni nomas ilin rusoj. Tial \u011duste en la okazo de Rusujo, kaj anka\u016d en iuj aliaj okazoj, oni estu tre singarda pri landana uzo de gentaj vortoj. \u0108io tre dependas de la kunteksto, de la celgrupo kaj de multaj aliaj faktoroj. Tiaj \u0109i demandoj ne povas esti decidataj de pure gramatikaj kaj vortfaraj principoj. Neeviteble enmiksi\u011das eksterlingvaj faktoroj.<\/p>\n<p>Tial oni atentu la vorton <em>principe<\/em> en la Akademia rekomendo: &#8220;La Akademio rekomendas konsideri, ke la signifo-rilatoj inter la landnomoj kaj la koncernaj landano-nomoj \u0109iam estas <strong>principe<\/strong> la samaj, kiu ajn estas la kategorio de la landnomoj.&#8221; Tia estas la baza kaj \u011denerala principo, sed principoj ofte devas en konkreta aplikado cedi al aliaj konsideroj.<\/p>\n<h3>Fine<\/h3>\n<p>Post la apero de mia unua artikolo \u0109i tie pri la <cite>Listo de Rekomendataj Landnomoj<\/cite> mi vidis la jenan komenton:<\/p>\n<blockquote><p>Mi \u015datus koni kion la Akademio komprenas sub la nomo &#8220;lando&#8221;, &#8220;gento&#8221;, &#8220;popolo&#8221;.<\/p><\/blockquote>\n<p>Espereble tiu \u0109i kvara artikolo montris, ke la Akademio pri tiuj tiklaj demandoj intence esprimis preska\u016d nenion ajn. \u0108iuj el tiuj vortoj havas malprecizajn kaj variajn signifojn, kaj ekzistas pri tiaj aferoj multaj diversaj vidpunktoj. La Akademio certe ne provu decidi, kiuj el ili estas pli \u011dustaj ol la aliaj. Bon\u015dance la landnomoj rekomendataj de la Akademio estas tute bone uzeblaj por \u0109iu Esperantisto, sendepende de lia a\u016d \u015dia kompreno de tiaj vortoj. Oni povas paroli pri popoloj, landanoj, gentoj, nacioj, etnoj, k.t.p. surbaze de tiuj landnomoj, per la bazaj gentaj vortoj, kaj per AN-kunmetoj, en tiu maniero, kiun oni mem trovas plej konvena. Iafoje, kiam necesas granda precizeco, oni eble bezonas ilin kompletigi per vortoj kiel &#8220;etna&#8221;, &#8220;genta&#8221;, &#8220;civitano&#8221;, &#8220;lo\u011danto&#8221; k.t.p., kaj tion oni ja faru, se oni tion trovas necesa.<\/p>\n<h3>Referencoj<\/h3>\n<p id=\"notoFundamento\"><a href=\"#notankro1\">1<\/a>. Zamenhof, L.L.: <cite>Fundamento de Esperanto<\/cite>. 9a eldono kun enkondukoj, notoj kaj lingvaj rimarkoj de A[ndr\u00e9] Albault. Esperantaj Francaj Eldonejoj, Marmande, 1963.<\/p>\n<p id=\"notoRusoj\"><a href=\"#notankro2\">2.<\/a> <cite>Rusoj lo\u011das en Rusujo, landonomoj en Esperanto<\/cite>. Redaktis Anna L\u00f6wenstein. Federazione Esperantista Italiana, Milano, 2007.<\/p>\n<p id=\"notoAlbault\"><a href=\"#notankro3\">3.<\/a> Pa\u011do 27 en <cite>Aktoj de la Akademio III 1975-1991<\/cite>. Redaktis Andr\u00e9 Albault (k.a.). Paris, Francujo, 1992 (Oficiala Bulteno de la Akademio de Esperanto, 11).<\/p>\n<p id=\"notoWerner\"><a href=\"#notankro4\">4.<\/a> <cite>Sistemo de landnomoj en Esperanto<\/cite>, Interrete \u0109e <a href=\"http:\/\/www.literatura.bucek.name\/brno\/landnomoj.htm\">http:\/\/www.literatura.bucek.name\/brno\/landnomoj.htm<\/a><\/p>\n<p id=\"notoLingvajRespondoj\"><a href=\"#notankro5\">5.<\/a> Zamenhof, L.L.: <cite>Lingvaj Respondoj. Konsiloj kaj Opinioj pri Esperanto<\/cite>. Editoris G[aston] Waringhien. 6a eldono, Esperantaj Francaj Eldonejoj, Marmande, 1962 [represo: Pro Esperanto, Vieno, 1995].<\/p>\n<p id=\"notoLaEsperantisto\"><a href=\"#notankro6\">6.<\/a> <cite>La Esperantisto. Gazeto por la amikoj de la lingvo Esperanto 1889-1895.<\/cite> Georg Olms. Hildesheim. 1988.<\/p>\n<p id=\"notoOriginalaVerkaro\"><a href=\"#notankro7\">7.<\/a> Zamenhof, L. L.: <cite>Originala Verkaro<\/cite>. Kolektis kaj ordigis Joh[annes] Dietterle. Ferdinand Hirt &amp; Sohn, Leipzig, Germanujo, 1929<\/p>\n<p id=\"notoLudovikito\"><a href=\"#notankro8\">8.<\/a> <cite>Unua etapo de Esperanto. 1878-1895.<\/cite> PVZ. Originalaro 1. Zamenhofa verkaro. Ludovikito. Kioto. 1989.<\/p>\n<p id=\"notoUnuaLibro\"><a href=\"#notankro9\">9.<\/a> Dr Esperanto [Zamenhof L. L.]: <cite>Me\u017edunarodnyj Jazyk. Predislovie i polnyj u\u010debnik. Por Rusoj<\/cite> [\u201cLa Unua Libro\u201d]. Kel\u2019ter, Var\u0161ava, 1887 [represo en <cite>Ludovikologia dokumentaro I. Unuaj libroj. (Eble neniam kompletigotaj necesaj aldonoj al la pvz, kolekto 1)<\/cite>. Eldonejo ludovikito, sen loko, 1991]<\/p>\n<p id=\"notoRekomendoj\"><a href=\"#notankro10\">10.<\/a> <cite>Rekomendoj pri Landnomoj<\/cite>. En: <cite>Aktoj de la Akademio III 1975-1991<\/cite>. Redaktis Andr\u00e9 Albault (k.a.). Paris, 1992 (Oficiala Bulteno de la Akademio de Esperanto, 11).<\/p>\n<p id=\"notoPIV2005\"><a href=\"#notankro11\">11.<\/a> <cite>Plena Ilustrita Vortaro de Esperanto 2005<\/cite>, 2005, Paris, Sennacieca Asocio Tutmonda.<\/p>\n<p id=\"notoAbonantoj\"><a href=\"#notankro12\">12.<\/a> Pa\u011do 145 en n-ro 10 Oktobro 1892 de <a href=\"#notoLaEsperantisto\"><cite>La Esperantisto<\/cite><\/a>.<\/p>\n<p id=\"notoRevuoEsperanto\"><a href=\"#notankro13\">13.<\/a> Pa\u011do 92 de n-ro 1225, Aprilo 2009, de <cite>revuo Esperanto<\/cite>, Oficiala organo de Universala Esperanto-Asocio.<\/p>\n<p id=\"notoOndoDeEsperanto\"><a href=\"#notankro14\">14.<\/a> N-ro 7 2006 de <cite>La Ondo de Esperanto<\/cite>, Sezonoj, Kaliningrado, Rusujo.<\/p>\n<p id=\"notoDresdeno\"><a href=\"#notankro15\">15.<\/a> Pa\u011do 385 de la <a href=\"#notoOriginalaVerkaro\"><cite>Originala Verkaro<\/cite><\/a><\/p>\n","protected":false},"excerpt":{"rendered":"<p>En tiu \u0109i kvara artikolo pri la Listo de Rekomendataj Landnomoj temos pri la du nomkategorioj, pri landanoj, popoloj kaj gentoj. (La unua artikolo estis La nova Akademia elpa\u015do pri landnomoj. La dua estis Kio estas nova en la Listo de Rekomendataj Landnomoj? La tria estis Kial ne Luksemburgio?)<\/p>\n","protected":false},"author":2,"featured_media":0,"comment_status":"open","ping_status":"open","sticky":false,"template":"","format":"standard","meta":{"footnotes":""},"categories":[4,11],"tags":[35,33,36,28],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/103"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/2"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=103"}],"version-history":[{"count":17,"href":"https:\/\/lingvakritiko.com\/wp-json\/wp\/v2\/posts\/103\/revisions"}],"predecessor-version":[{"id":1019,"href":"https:\/\/lingvakritiko.com\/wp-json\/wp\/v2\/posts\/103\/revisions\/1019"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=103"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=103"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=103"}],"curies":[{"name":"wp","href":"https:\/\/api.w.org\/{rel}","templated":true}]}}