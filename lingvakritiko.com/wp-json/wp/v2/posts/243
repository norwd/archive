{"id":243,"date":"2010-04-08T10:07:41","date_gmt":"2010-04-08T08:07:41","guid":{"rendered":"http:\/\/lingvakritiko.com\/?p=243"},"modified":"2018-08-17T21:41:54","modified_gmt":"2018-08-17T19:41:54","slug":"muta-naturo","status":"publish","type":"post","link":"https:\/\/lingvakritiko.com\/2010\/04\/08\/muta-naturo\/","title":{"rendered":"Muta naturo"},"content":{"rendered":"<br \/>\n<h2>Demando<\/h2>\n<p>Kiel nomi en Esperanto la pentrartan \u011denron kiu konsistas en prezentado de nevivaj objektoj? La \u011denron kies specimenojn oni trovas jam en la antikvaj civilizoj; ekzistantan kaj okcidente, kaj oriente; kaj kiun, en la tradicio okcidenta, tiom influis la pentristoj nederlandaj? Kiel konvenas, ni komencu per PIV.<\/p>\n<p><!--more--><\/p>\n<h2>La respondo de PIV<\/h2>\n<p>PIV difinas ion similan en la 4\u00aa ekzemplo pri la 6\u00aa senco de la vorto <em>naturo<\/em> (kursive aperas ekzemploj, kiujn mi numeris por oportunigi referencadon):<\/p>\n<dl>\n<dt><strong>* natur\/o<\/strong><\/dt>\n<dd>(\u2026) <strong>6<\/strong> Objekto de la arto, kontraste kun la arta\u0135oj:<\/p>\n<ol>\n<li><em>pentri, desegni la\u016d la\u016d la naturo<\/em> (ne la\u016d la fantazio);<\/li>\n<li><em>figuroj pli grandaj ol la\u016d la naturo<\/em>;<\/li>\n<li><em>reveni al la pura naturo<\/em>;<\/li>\n<li><em>muta naturo<\/em> [Kalocsay] (fruktoj, mortintaj bestoj, ktp kiel objektoj de pentrado)<\/li>\n<\/ol>\n<\/dd>\n<\/dl>\n<p>La ekzemploj ilustras iom malsamajn sencojn<sup><a class=\"footref\" name=\"fnr.1\" href=\"#fn.1\">1<\/a><\/sup>, tamen almena\u016d (1) kaj (2) prezentas <em>naturon<\/em> estkiel prototipon rilate al bildo; kaj supozeble \u011duste tiun kontrastigon celas la iom neklara difino.<\/p>\n<p>La\u016d la difino de PIV, se trakti \u011din serioze, malnova bildo prezentanta persikojn ne estas <em>muta naturo<\/em>.  Tiun lastan (t.e. la realajn fruktojn) oni jam delonge forman\u011dis.<\/p>\n<p>Tamen apena\u016d la a\u016dtoroj pripensis tiun difinon serioze; pli probablas, ke ili destinis la terminon por la signifo rekte kontra\u016da al la de ili difinita (t.e. por indiki la bildon, ne ties prototipajn a\u0135ojn).<\/p>\n<h2>La naturisma grundo<\/h2>\n<p>Tutcerte surbaze de la esperanta materialo normala esperantisto neniam inventus por la koncerna signifo la strangan terminon <em>muta naturo;<\/em> evidente, la kalo\u0109aja\u0135o kombinas la difektojn de misterminoj nacilingvaj.  Kaj apena\u016d naiva esperantisto, en kies kultura tradicio tiaj misterminoj ne ekzistas, divenos la celatan signifon.<\/p>\n<p>La adjektivo <em>muta<\/em> estas \u015duldata al la tradicio \u011dermana: la nederlanda <em>stilleven<\/em> (1650), kiun pa\u016dsis la germana <em>Stilleben,<\/em> la angla <em>still-life<\/em>. \u011ci respondas al \u00abkvieta, silenta, senmova\u00bb; iam anka\u016d al <em>malviva<\/em> (la angla <em>still-born,<\/em> malvive naskita).<\/p>\n<p>La dua parto \u011dermana normale signifas <em>vivo,<\/em> tamen \u0109i-okaze \u011di respondas al la \u0109i-supra difino de <em>naturo<\/em>; kp la germanan<\/p>\n<blockquote><p>Lebensgr\u00f6\u00dfe = natura grando<\/p><\/blockquote>\n<p>Sed eblas ke la nederlanda <em>leven<\/em> signifis <em>ekzistado<\/em> (<em>Dasein<\/em>), kio estus iom malpli stranga, sed apena\u016d pli trafa.<\/p>\n<p>La sumo estas amuza duobla oksimoro: oni parolas pri <em>vivo<\/em> celante objektojn senvivajn; kaj krome, oni celas ne la objektojn mem, sed ilian bildon.<\/p>\n<p>Surbaze de \u0109i tiu epiteto CEED<sup><a class=\"footref\" name=\"fnr.2\" href=\"#fn.2\">2<\/a><\/sup> tradukas <em>still life<\/em> per <em>senmova\u0135o<\/em>; simile, la terminoj \u0109e\u0125a <em>z\u00e1ti\u0161\u00ed<\/em> kaj la slovaka <em>z\u00e1ti\u0161ie<\/em> la\u016dvorte signifas \u00abkvieti\u011do, silenti\u011do, kvieta loko\u00bb (kp la rusan \u0437\u0430\u0442\u0438\u0448\u044c\u0435).<\/p>\n<p>La franca <em>nature morte<\/em>, \u00abmalviva naturo\u00bb, aperis (1752) kiel raciigo de la sama esence fu\u015da esprimmaniero \u011dermana. La epiteto i\u011dis pli trafa; sed la konfuzo inter bildo kaj prototipo konservi\u011dis kaj e\u0109 akri\u011dis.<\/p>\n<h2>Termino netradukinda<\/h2>\n<p>Pluraj lingvoj akceptis tradukprunton el la germana; ekz-e la gepatra lingvo de Kalocsay uzas la terminon <em>csend\u00e9let<\/em> (<em>csend<\/em> = silento, <em>\u00e9let<\/em> = vivo, ekzisto).<\/p>\n<p>Multaj lingvoj akceptis tradukprunton el la franca: la pola <em>martwa natura<\/em>, la itala <em>natura morta<\/em>.<\/p>\n<p>Pluraj lingvoj adoptis fonetikan transskribon de la termino franca kiel simplan, neanalizeblan vorton unuradikan: la rusa-bulgara \u043d\u0430\u0442\u044e\u0440\u043c\u043e\u0440\u0442, la turka <em>nat\u00fcrmort<\/em>, la litova <em>natiurmortas<\/em> ktp. Oni e\u0109 speciale emfazis la francecon per la vokalo <em>\u044e, \u00fc, iu<\/em> responda al la franca <em>u<\/em>, diferencigante \u011din disde la latindevena pruntvorto <em>natura<\/em>.<\/p>\n<p>\u0108i tiu tria solvo estas la plej racia: \u011di donas la internaciecon de la sonformo, sen difekti la pruntantan lingvon per misa memklarigo.  Ja la traduko neniom helpus kompreni: en la lingvoj uzantaj tradukprunton oni komprenas ne danke al la traduko, sed malgra\u016d la traduko<sup><a class=\"footref\" name=\"fnr.3\" href=\"#fn.3\">3<\/a><\/sup>. Krome, ruslingve kaj <em>malviva naturo<\/em>, kaj <em>kvieta vivo<\/em> (kaj <em>muta naturo<\/em>) restas libere kombinitaj esprimoj, uzeblaj (kaj uzataj) rektasence.<\/p>\n<p>Tia unubloka prunto povas prezenti avanta\u011don e\u0109 kiam la originala formo estas deriva\u0135o sencohava.  Ekz-e la franca <em>pays\u00b7age<\/em> kaj la germana <em>Land\u00b7schaft<\/em> estas formitaj tute racie, kaj principe ne maleblus ilin pa\u016dsi per <em>land\u00b7a\u0135o<\/em>; tamen <em>pejza\u011do<\/em> ja estas pli oportuna kaj pli preciza (\u0109ar <em>landa\u0135o<\/em> povus krome havi multajn aliajn signifojn, kiajn cetere havas <em>Landschaft<\/em> en la germana<sup><a class=\"footref\" name=\"fnr.4\" href=\"#fn.4\">4<\/a><\/sup>).<\/p>\n<p>Anka\u016d la \u0109i-supre menciita traduko per <em>senmova\u0135o<\/em> ilustras dan\u011deron pri alisenca interpreteblo de la pa\u016dsa\u0135oj.  Per si mem \u011di neniel pensigus ruslingvanon pri pentrarto; sed eventuale \u011di povus pensigi pri <em>\u043d\u0435\u0434\u0432\u0438\u0436\u0438\u043c\u043e\u0441\u0442\u044c<\/em> (= <em>immobilier<\/em>, nemovebla\u0135o, <em>real estate<\/em>).<\/p>\n<h2>La \u00abmuta naturo\u00bb<\/h2>\n<p>Beda\u016drinde, Esperanto estas tro latinida, kaj tial la racia solvo rusa-turka al \u011di ne aplikeblas: <em>naturmorto<\/em> ne aspektas tiom unuradika, kiel <em>pejza\u011do<\/em><sup><a class=\"footref\" name=\"fnr.5\" href=\"#fn.5\">5<\/a><\/sup>.  Principe, eblus prunti el la nederlanda; sed <em>stilevo<\/em> ial min ne entuziasmigas.<\/p>\n<p>La solvo kalo\u0109aja estas perversa, sed tiu perversa\u0135o havas sian spriton.  El du misterminoj, <em>senmova vivo<\/em> kaj <em>malviva naturo<\/em>, li faris hibridon <em>silenta naturo<\/em>, kiun la \u011dermanoj rekonu pro la senmoveco\/silento, kaj la latiniduloj pro la <em>naturo<\/em>.  Amba\u016d rekoniloj estas neraciaj kaj fremdaj al la celata signifo, amba\u016d estas pecoj de maltrafa idioma\u0135o nacilingva; sed ili funkcias por tiuj en kies menson tia idioma\u0135o estas enkonstruita.<\/p>\n<p>Verdire, tiu \u0125imero estas iom pli malbona ol la mistermino franca (\u0109ar <em>malviva<\/em> estas la sola \u011dusta karakteriza\u0135o, dum <em>silento<\/em> estas maltrafa).<\/p>\n<p>Kaj supozeble por proksimigi la sonformojn, Kalocsay anstata\u016d\u011dis la hungaran <em>silenton<\/em> (kiu jam hungare deviis de la senco \u011dermana) per ankora\u016d pli devia <em>muta<\/em>, kiu tamen sonas tre simile al la franca <em>morta<\/em>; kp<\/p>\n<blockquote><p>nature morte<br \/>naturo muta<\/p><\/blockquote>\n<p>Nu, la kalemburo perdi\u011das en la kutima vortaran\u011do \u00abmuta naturo\u00bb.<\/p>\n<p>Resume, <em>muta naturo<\/em> probable povas kontentigi tiujn, kiuj ser\u0109as eksteran solvon surbaze de la okcidentaj idioma\u0135oj; \u011di estas malta\u016dga por tiuj, kiuj ser\u0109as solvon racian kaj oportunan.<\/p>\n<p>Ke <em>muta naturo<\/em> estas neracia, tio \u015dajnas sufi\u0109e evidenta.  Temas nek pri naturo, nek pri muto.  Muzikiloj a\u016d horlo\u011doj (kaj precipe vekhorlo\u011doj) ne estas mutaj, sed povas aperi en la koncernaj bildoj. Akvariaj fi\u015doj, testudoj ktp, e\u0109 mutaj homoj, estas mutaj sed ne pri ili temas.<\/p>\n<p>Koncerne la oportunon, min \u011denus frazo kiel<\/p>\n<blockquote><p>Sur la muron li pendigis tri mutajn naturojn.<\/p><\/blockquote>\n<p>Ruslingve \u00ab\u0442\u0440\u0438 \u043d\u0430\u0442\u044e\u0440\u043c\u043e\u0440\u0442\u0430\u00bb estas same ordinara, kiel \u00abtri portretoj\u00bb; sed \u00abtri mutaj naturoj\u00bb sonas por mi groteske.<\/p>\n<p>Kaj ruse, kaj angle facilas trovi (ekz-e per Guglo) centojn da rektasencaj uzoj de \u00ab\u043d\u0435\u043c\u0430\u044f \u043f\u0440\u0438\u0440\u043e\u0434\u0430\u00bb a\u016d \u00abmute nature\u00bb; kompreneble, neniu el ili havas la kalo\u0109ajan signifon. Ekz-e<\/p>\n<blockquote><p>Advance warning of Katrina&#8217;s path was wrested from <em>mute Nature<\/em> by meteorological calculations and satellite imagery.<\/p><\/blockquote>\n<blockquote><p>At least creationists have a written historical document that is said to be the word from the Creator which requires less interpretation than <em>mute nature<\/em>.<\/p><\/blockquote>\n<blockquote><p>Here the Benjaminian insight into the relationship between <em>mute nature<\/em> and expression of art assumes a very decisive role. <\/p><\/blockquote>\n<p>Nenio mirinda, ke multaj vortaroj ser\u0109as alian solvon.  Ekz-e la vortaro slovaka-esperanta<sup><a class=\"footref\" name=\"fnr.6\" href=\"#fn.6\">6<\/a><\/sup> proponas \u00absenviva\u0135-pentra\u0135o\u00bbn.  Logike neripro\u0109ebla, tamen iom longa (kvankam pli oportuna ol la duvorta <em>muta naturo<\/em>; kaj senviva\u0135-pentra\u0135on oni almena\u016d povas pendigi sur la muron).<\/p>\n<h2>Terminoj memklarigaj<\/h2>\n<p>La bazo de la naturisma skolo (anka\u016d de PIV kaj PAG) estas \u011dia profunda malfido je la propraj rimedoj de Esperanto. Por \u011di nur la eksteresperanta tradicio estas respektinda, nur la fremdlingva leksiko estas valora. Originalajn solvojn propre esperantajn \u011di malakceptas.<\/p>\n<p>Tio \u011denerale estas ofta inter la fakaj homsciencistoj &mdash; lingvistoj, historiistoj, kuracistoj ktp.  Male, la in\u011denieroj \u015datas ludi per la propraj rimedoj de la lingvosistemo, krei originalajn solvojn, kaj \u011duste tiajn solvojn plej alte taksi.<\/p>\n<p>Tio memorigas al mi la rakonton pri \u015daho kiu \u015datis poezion.  Foje li ricevis gazelon de eminenta poeto; la gazelo ege pla\u0109is al la \u015daho, tiel ke li ordonis doni al la poeto po unu perlon pro \u0109iu nobla rimo tradicia, kaj elbati po unu denton pro \u0109iu nova rimo originala. La parnasisma skolo tre similas la poeziaman \u015dahon.<\/p>\n<p>Kalocsay ser\u0109is solvon en la materialo ekstera; sed la propra lingvomaterialo de Esperanto disponigas la bezonatajn rimedojn je sia baza nivelo: Esperanto entenas la morfemojn <em>ul<\/em> kaj <em>a\u0135<\/em> kiuj servas por kontrastigi la personecon kaj objektecon.<\/p>\n<p>Tial la plej evidenta solvo estus diri <em>a\u0135pentra\u0135o<\/em> (kiel oni diras \u00abmarpentra\u0135o\u00bb por la franca <em>marine<\/em>, la angla <em>seascape<\/em>); a\u016d <em>a\u0135bildo<\/em>; a\u016d e\u0109 pli simple kaj a\u016ddace <em>a\u0135\u00b7a\u0135o<\/em> (analogie al <em>pays\u00b7age<\/em> kaj <em>Land\u00b7schaft<\/em>).<\/p>\n<p>Eble tio \u015dajnus nesufi\u0109e preciza; oni povus indiki, ke normale temas ne pri unu a\u0135o, sed pri arta kompona\u0135o, pri pluraj a\u0135oj iel dismetitaj.  \u011custe tiun ideon uzas la suoma vorto <em>asetelma<\/em> por nomi la koncernan \u011denron pentrartan (jen ekzemplo por la naturistoj: ne \u0109iuj lingvoj sklave kopias fu\u015dajn modelojn!).  Oni do povus diri <em>a\u0135aran\u011do<\/em> (kiel oni diras <em>hararan\u011do<\/em>, <em>floraran\u011do<\/em> ktp).<\/p>\n<p>Esperanto disponigas multajn eblojn al tiuj, kiuj pretas akcepti \u011dian povon; la sola problemo estas la elektembaraso: kion oni elektu inter <em>a\u0135bildo, a\u0135pentra\u0135o, a\u0135a\u0135o, a\u0135aran\u011do<\/em> \u2026<\/p>\n<p>Objektive <em>a\u0135pentra\u0135o<\/em> \u015dajnas la plej bona: \u011di estas facile komprenebla, \u011di koheras kun samtipa <em>marpentra\u0135o<\/em>, \u011di ebligas formi terminon <em>a\u0135pentristo<\/em> (simile al <em>portretisto, pejza\u011disto, marpentristo<\/em>); samkiel <em>portreto<\/em> (kaj malkiel <em>pejza\u011do<\/em>) \u011di malkonfuzas la <em>naturon<\/em> (t.e. la prototipajn a\u0135ojn) disde ties bildo.<\/p>\n<hr \/>\n<p class=\"footnote\"><a class=\"footnum\" name=\"fn.1\" href=\"#fnr.1\">1.<\/a>  Apena\u016d eblas pluraligi la ekzemplon (1): anstata\u016d \u00abli multe pentris la\u016d la <em>naturoj<\/em>\u00bb oni normale dirus \u00abli multe pentris la\u016d (la) <em>naturo<\/em>\u00bb; kp \u00abli vendis tri mutajn naturojn\u00bb. &mdash; La intencon de la ekzemplo (3) mi ne komprenas.<\/p>\n<p class=\"footnote\"><a class=\"footnum\" name=\"fn.2\" href=\"#fnr.2\">2.<\/a>  P. Benson: Comprehensive English-Esperanto Dictionary. ELNA, 1995.<\/p>\n<p class=\"footnote\"><a class=\"footnum\" name=\"fn.3\" href=\"#fnr.3\">3.<\/a>  En la franca vortaro de <em>Robert<\/em> la termino <em>nature morte<\/em> havas apartan artikolon, sendependan je la artikolo <em>nature<\/em> (el kiu \u011di tamen estas referencita). Tamen PIV imitas la filologie malpli kleran vortaron <em>Petit Larousse<\/em>, kiu traktas <em>nature morte<\/em> sub <em>nature<\/em>.<\/p>\n<p class=\"footnote\"><a class=\"footnum\" name=\"fn.4\" href=\"#fnr.4\">4.<\/a>  La precizema rusa lingvo \u0109erpis el amba\u016d fontoj kaj specialigis la sencojn de la prunta\u0135oj: la pentrarta termino estas la francdevena \u043f\u0435\u0439\u0437\u0430\u0436, dum la germandevena \u043b\u0430\u043d\u0434\u0448\u0430\u0444\u0442 priskribas la geografian a\u016d orografian reala\u0135on. <em>Stepo, tundro, dezerto, tajgo; montaro, ebena\u0135o<\/em> ktp estas specoj de \u043b\u0430\u043d\u0434\u0448\u0430\u0444\u0442; la diferenco estas kiel inter <em>portreto<\/em> kaj <em>antropologia tipo<\/em>.<\/p>\n<p class=\"footnote\"><a class=\"footnum\" name=\"fn.5\" href=\"#fnr.5\">5.<\/a>  Tamen tia misanalizebla radiko jam \u0109eestas en la Fundamento: <em>procento<\/em> estas e\u0109 misprezentita kiel deriva\u0135o de <em>cent<\/em>, kiel <em>pro\u00b7cent\u00b7o.<\/em><\/p>\n<p class=\"footnote\"><a class=\"footnum\" name=\"fn.6\" href=\"#fnr.6\">6.<\/a>  \u0160t. R. Seemann: Esperanta-slovaka kaj slovaka-esperanta vortaro. Bratislavo, 1970.<\/p>\n","protected":false},"excerpt":{"rendered":"<p>Demando Kiel nomi en Esperanto la pentrartan \u011denron kiu konsistas en prezentado de nevivaj objektoj? La \u011denron kies specimenojn oni trovas jam en la antikvaj civilizoj; ekzistantan kaj okcidente, kaj oriente; kaj kiun, en la tradicio okcidenta, tiom influis la pentristoj nederlandaj? Kiel konvenas, ni komencu per PIV.<\/p>\n","protected":false},"author":48,"featured_media":0,"comment_status":"open","ping_status":"open","sticky":false,"template":"","format":"standard","meta":{"footnotes":""},"categories":[6,11,9],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/243"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/48"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=243"}],"version-history":[{"count":5,"href":"https:\/\/lingvakritiko.com\/wp-json\/wp\/v2\/posts\/243\/revisions"}],"predecessor-version":[{"id":729,"href":"https:\/\/lingvakritiko.com\/wp-json\/wp\/v2\/posts\/243\/revisions\/729"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=243"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=243"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=243"}],"curies":[{"name":"wp","href":"https:\/\/api.w.org\/{rel}","templated":true}]}}