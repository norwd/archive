{"id":118,"date":"2009-10-29T04:48:51","date_gmt":"2009-10-29T03:48:51","guid":{"rendered":"http:\/\/lingvakritiko.com\/?p=118"},"modified":"2010-01-23T17:47:36","modified_gmt":"2010-01-23T16:47:36","slug":"situacia-aspekto-en-esperanto","status":"publish","type":"post","link":"https:\/\/lingvakritiko.com\/2009\/10\/29\/situacia-aspekto-en-esperanto\/","title":{"rendered":"Situacia aspekto en Esperanto"},"content":{"rendered":"<p>Elementa esploro pri situacia aspekto en Esperanto, uzanta bazajn konceptojn de Zeno Vendler, atentiganta precipe pri problemoj de telikeco.<\/p>\n<p><!--more--><\/p>\n<p><strong>0.0 Enkonduko.<\/strong><\/p>\n<p>Depost Aristotelo<a id=\"ref1\" href=\"#1\"><sup>1<\/sup><\/a> estas komprenate, ke la situacioj priskribataj de verb-lokucioj<a id=\"ref2\" href=\"#2\"><sup>2<\/sup><\/a> falas nature en diversajn klasojn. Moderntempe Ryle (1949) kaj Kenny (1963) diskutis tian klasadon el filozofia vidpunkto, kaj Vendler (1967) proponis kvaroblan klasadon de verb-lokucioj, kiu ankora\u016d servas kiel bazo por pluaj rafina\u0135oj en la lingvoscienco.<\/p>\n<p>La plej baza distingo, kaj la plej simpla, estas tiu inter statoj unuflanke kaj aliflanke eventoj (kiuj povas esti aktivecoj, plenumoj, a\u016d atingoj; vidu sube). Statoj havas nenian imanentan strukturon. Nenio okazas; io a\u016d iu estas simple en ia kondi\u0109o a\u016d stato: &#8220;La kato estas blanka.&#8221; &#8220;La kaverno estas malplena.&#8221; &#8220;Mi kredas la rakonton.&#8221; Ni turnu nin al eventoj.<\/p>\n<p>Aktivecoj estas homogenaj procezoj tempe da\u016drantaj sed kun neniu imanenta celo a\u016d fino (ili ne estas telikaj<a id=\"ref3\" href=\"#3\"><sup>3<\/sup><\/a>):<\/p>\n<blockquote style=\"margin-left:3cm\"><p>(1a) kuri pro sano<br \/>\n(1b) voja\u011di tra la mondo<br \/>\n(1c) bruli en la kamenejo<br \/>\n(1d) legi librojn<\/p><\/blockquote>\n<p>La sekvaj du klasoj havas internan celon a\u016d finon; ili estas telikaj. Plenumoj estas procezoj tempe da\u016drantaj, kun imanenta punkto de kulmino, post kiu la evento ne povas pluda\u016dri:<\/p>\n<blockquote style=\"margin-left:3cm\"><p>(2a) kuri kilometron<br \/>\n(2b) voja\u011di de X \u011dis Y<br \/>\n(2c) bruli \u011dis nenio<br \/>\n(2d) legi la libron<\/p><\/blockquote>\n<p>Atingoj anka\u016d havas punkton de kulmino, sed la kulmino estas tuja, subita, kaj malhavas internan strukturon:<\/p>\n<blockquote style=\"margin-left:3cm\"><p>(3a) morti<br \/>\n(3b) alveni<br \/>\n(3c) trovi monujon<br \/>\n(3d) rekoni<\/p><\/blockquote>\n<p>Rimarku, ke la klasado principe enkalkuligas la tutan verb-lokucion, ne nur la verbon. Ekzemple &#8220;kuri&#8221; per si mem povus esti nur aktiveco; sed &#8220;kuri kilometron&#8221; estas plenumo, \u0109ar \u011di havas imanentan finon. &#8220;Voja\u011di&#8221; per si mem povus esti nur aktiveco, sed &#8220;voja\u011di de X \u011dis Y&#8221; estas plenumo.<\/p>\n<p><strong>1.0 La sistemo de Vendler.<\/strong><\/p>\n<p>Fine do eblas prezenti la sistemon de Vendler (iom termine simpligitan). La kvar klasoj kun ekzemploj listi\u011das en la plej maldekstra kolumno; iliaj distingaj trajtoj konsistigas la supran vicon de la tabelo). La germana termino <em>Aktionsarten<\/em> nuntempe vaste uzi\u011das por la kategorioj de situacia aspekto.<\/p>\n<p><em>Aktionsarten<\/em> la\u016d Vendler:<\/p>\n<p><img decoding=\"async\" style=\"margin-left:1cm\" src=\"\/wp-content\/uploads\/2009\/10\/vendler_tabelo.jpg\" \/><\/p>\n<p>Sube ni diskutos testojn, diagnozilojn, por la kvar Vendler-klasoj.<\/p>\n<p><strong>1.1 Situacia aspekto kaj vidpunkta aspekto.<\/strong><\/p>\n<p>Necesas klare distingi inter la kvar klasoj \u0135us tabeligitaj (<em>Aktionsarten<\/em>) unuflanke, kaj aliflanke gramatika aspekto en sia tuta varieco. La kvar klasoj de Vendler rilatas al <em>situacia<\/em> aspekto. Ili estas ontologiaj klasoj; t.e., en la reala, eksterlingva mondo, eventoj kaj statoj ja tiel diversas, kaj lingvoj devas vole-nevole reprezenti ilin. Ili do estas &#8220;universalaj&#8221; en la senco, ke neniu lingvo povas ilin eviti. Aliaj aspektaj distingoj (perfekto-imperfekto, perfektivo-imperfektivo, momenta-da\u016dra, ktp) dependas de lingvoj mem kaj rilatas al <em>vidpunkta<\/em> aspekto \u2014 la maniero, la\u016d kiu la parolanto elektas trakti la koncernan eventon a\u016d staton.<\/p>\n<p>Eblas ob\u0135eti je la nocio de ontologiaj klasoj, sed tiu nocio ne nepre necesas. Praktike, vidpunkta aspekto kontrastas kun situacia aspekto anka\u016d jene: por priskribi vidpunktan aspekton, plej ofte necesas mencii la parolanton \/ skribanton. Ofte necesas mencii anka\u016d alia(j)n referencpunkto(j)n. Ekzemple la angla perfekto postulas ke la priskribata evento havu rilatecon al la nuntempo de la parolanto \/ skribanto. &#8220;Einstein has visited Harvard&#8221; nur uzeblus, se Einstein estus viva, do sonas strange al nuna indi\u011dena parolanto de la angla: \u0109ar Einstein mortis en 1955, necesas uzi la preteriton: &#8220;Einstein visited Harvard&#8221;.<\/p>\n<p>Kontraste, priskriboj de situacia aspekto ne devas mencii la parolanton \/ skribanton, nek aliajn referencpunktojn. Situacia aspekto enestas la formon de la situacio mem. Alia diferenco estas ke vidpunkta aspekto pli ofte estas gramatikigita ol situacia aspekto. (Tamen en specifaj lingvoj, situacia aspekto interagas kun vidpunkta aspekto, kaj tiuj du povas anka\u016d interagi kun tenso, kiel \u0109e la angla perfekto menciita en la lasta alineo; tial plena aspekta\/tensa priskribo de specifa lingvo povas i\u011di tre kompleksa. Sekve estas vasta konfuzo pri situacia aspekto, vidpunkta aspekto, kaj tenso, aldone al vere substancaj malsamaj analiz-manieroj.) En \u0109i tiu artikolo mi diskutas nur situacian aspekton, kaj nur elemente kaj skize.<\/p>\n<p><strong>2.0 Graveco por Esperanto.<\/strong><\/p>\n<p>\u015cajne mankas al Esperanto-uzantoj komuna konscio pri tio, kiuj verbesprimoj estas telikaj kaj kiuj estas netelikaj. Por tio mi havas nur anekdotan evidenton: longajn lingvajn disputojn en la diskut-forumo soc.culture.esperanto kaj aliloke pri \u011duste telikeco. Estas E-istoj, eble la plimulto, por kiuj (4) estas kontra\u016ddiro:<\/p>\n<blockquote style=\"margin-left:3cm\"><p>(4) Roberto kuris en la domon, sed falis kaj ne atingis la domon.<\/p><\/blockquote>\n<p>Por tiuj lingvouzantoj, &#8220;kuri en la domon&#8221; estas telika; \u011di nepre signifas, ke Roberto atingis la domon. Por aliaj, (4) ne estas kontra\u016ddiro: &#8220;kuri en la domon&#8221; ne estas por ili telika. Kurioze, \u0109u ne, \u0109ar fino de la ago ja estas esprimita: &#8220;en la domon&#8221;. Tamen \u015dajne estas tiaj parolantoj. Por igi telika &#8220;Roberto kuris en la domon&#8221;, por tiaj lingvouzantoj, necesas plenesprimi <em>en la verbo<\/em> telikecon (&#8220;Roberto finkuris en la domon&#8221; a\u016d simile); tiam (4&#8242;) estas por ili bonorde kontra\u016ddiro:<\/p>\n<blockquote style=\"margin-left:3cm\"><p>(4&#8242;) * Roberto finkuris en la domon, sed falis kaj ne atingis la domon.<\/p><\/blockquote>\n<p>Por tiaj lingvouzantoj, (5) eble estas tute en ordo:<\/p>\n<blockquote style=\"margin-left:3cm\"><p>(5) Roberto estis kuranta en la domon, sed falis kaj ne atingis la domon.<\/p><\/blockquote>\n<p>Eble! Kaj se jes, por tiuj parolantoj &#8220;estis kuranta en la domon&#8221; ne estas telika; sed kiom ni scias, estas anka\u016d E-uzantoj, por kiuj anka\u016d (5) estas kontra\u016ddiro kaj &#8220;estis kuranta en la domon&#8221; do estas telika.<\/p>\n<p>Se uzi eble pli simplajn ekzemplojn, konsideru (6) kaj (7):<\/p>\n<blockquote style=\"margin-left:3cm\"><p>(6) \u015cia edzo persvadis \u015din, sed \u015di ne konvinki\u011dis.<\/p><\/blockquote>\n<p>Se &#8220;persvadis \u015din&#8221; estas telika, (6) estas kontra\u016ddiro; alie ne. Oni rimarku, ke kontrolo pri &#8220;persvadi&#8221; en vortaroj ne multe helpas. La difino de &#8220;persvadi&#8221; en NPIV estas &#8220;instigi iun al iu ago per emocivekaj argumentoj&#8221;, difino, kiu unuavide aspektas telika; sed la unua ekzemplo estas netelika: &#8220;Longe oni persvadis lin, ke li ne edzi\u011du, sed vane.&#8221;<\/p>\n<blockquote style=\"margin-left:3cm\"><p>(7) Oni kuiris la viandon.<\/p><\/blockquote>\n<p>\u0108u (7) signifas, ke la viando nun estas kuirita? Difino de &#8220;kuiri&#8221; en NPIV: &#8220;Prepari man\u011da\u0135on, elmetante \u011din al varmego, <em>\u011dis \u011di fari\u011das man\u011debla a\u016d trinkebla<\/em>&#8221; (emf. mia) \u2014 do telika; tamen unu el la ekzemploj (Zamenhofa fakte) estas netelika: &#8220;La ovoj, ju pli longe ili estas kuirataj, fari\u011das des pli malmolaj.&#8221;<\/p>\n<p>Memevidente, la longe diskutataj du interpretoj de &#8220;-ata\/-ita&#8221; estas nur pinto de konsiderinda glacimonto (oni notu tamen, ke la problemo &#8220;-ata\/-ita&#8221; apartenas al vidpunkta aspekto, ne al situacia aspekto).<\/p>\n<p>Pri la etnolingvoj \u011denerale eblas diri, ke indi\u011denaj parolantoj \u0109iam scias, \u0109u verba lokucio estas telika a\u016d ne. Etnolingva (ne)telikeco estas leksika propra\u0135o de verbo, kiu referencas trajtojn de ties eventualaj komplementoj (ekz. specifecon de rektobjektoj). Se en Esperanto estas neniu principo a\u016d regulo, por diri al ni, \u0109u esperanta verblokucio estas telika a\u016d ne, ni povas nur konkludi, ke \u0109iu verblokucio, a\u016d plej multaj verblokucioj, en Esperanto havas almena\u016d du sencojn. Sed en la sekva diskuto mi iafoje simple uzos mian propran impreson pri la telikeco de la diversaj ekzemploj. Mia celo estas nur esplori la temon.<\/p>\n<p><strong>3.0 Testoj de situacia aspekto.<\/strong><\/p>\n<p>Haveblas testoj, kuntekste bazitaj, de situacia aspekto. En la etnolingvoj, situacia aspekto estas konsekvenca kaj konstanta: se ekzistas kuntekstoj, kiuj pruvas la situacian aspekton de donita verbesprimo, tiu verbesprimo do havas tiun situacian aspekton anka\u016d en aliaj kuntekstoj. (Ekzistas mar\u011denaj esceptoj, kiuj ne devas priokupi nin.)<\/p>\n<p>Statoj estas distingeblaj disde eventoj plejofte per la simpla demando, \u0109u eblas uzi &#8220;-ant&#8221;:<\/p>\n<blockquote style=\"margin-left:3cm\"><p>(8a) La kato estas blanka.<br \/>\n(8b) * La kato estas estanta blanka.<\/p>\n<p>(9a) Mi havas krajonon.<br \/>\n(9b) * Mi estas havanta krajonon.<\/p>\n<p>(10a) Johano kredas la doktrinon.<br \/>\n(10b) * Johano estas kredanta la doktrinon.<\/p><\/blockquote>\n<p>Sekve la (a)-frazoj esprimas statojn, kaj &#8220;esti blanka&#8221;, &#8220;havi krajonon&#8221; kaj &#8220;kredi&#8221; estas statoj, ne eventoj.<a id=\"ref4\" href=\"#4\"><sup>4<\/sup><\/a> Restas distingi inter aktivecoj, plenumoj kaj atingoj. Distingi inter aktivecoj unuflanke, kaj plenumoj kaj atingoj aliflanke, estas simple: la lastaj du estas telikaj, kaj havas en si mem imanentan finon. Testoj por telikeco do apartigos aktivecojn disde la ceteraj du klasoj.<\/p>\n<p>Testo per da\u016drindikaj kaj templimaj esprimoj: telika verblokucio ne povas uzi\u011di kun da\u016drindika esprimo, sed ja povas uzi\u011di kun templima esprimo:<\/p>\n<blockquote style=\"margin-left:3cm\"><p>(11a) Petro fermis la pordon.<br \/>\n(11b)* Petro fermis la pordon 10 minutojn. (da\u016drindika esprimo)<br \/>\n(11c) Petro fermis la pordon en 10 minutoj. (templima esprimo)<\/p>\n<p>(12a) Manjo konvinkis sian edzon.<br \/>\n(12b) * Manjo konvinkis sian edzon 10 minutojn.<br \/>\n(12c) Manjo konvinkis sian edzon en 10 minutoj.<\/p>\n<p>(13a) Li konstatis sian eraron.<br \/>\n(13b) * Li konstatis sian eraron 10 minutojn.<br \/>\n(13c) Li konstatis sian eraron en 10 minutoj.<\/p><\/blockquote>\n<p>Kontraste (kaj inverse), netelikaj verblokucioj ja povas uzi\u011di kun da\u016drindika esprimo, sed ne povas uzi\u011di kun templima esprimo:<\/p>\n<blockquote style=\"margin-left:3cm\"><p>(14a) Johano promenis en la parko.<br \/>\n(14b) Johano promenis en la parko 10 minutojn.<br \/>\n(14c) * Johano promenis en la parko en 10 minutoj.<\/p>\n<p>(15a) La infanoj ludis.<br \/>\n(15b) La infanoj ludis duonhoron.<br \/>\n(15c) * La infanoj ludis en duonhoro.<\/p>\n<p>(16a) Milka vartis la bebon.<br \/>\n(16b) Milka vartis la bebon du horojn.<br \/>\n(16c) * Milka vartis la bebon en du horoj.<\/p><\/blockquote>\n<p>Tiel eblas firmigi, ke &#8220;promeni en la parko&#8221;, &#8220;ludi&#8221; kaj &#8220;varti la bebon&#8221; estas netelikaj, do aktivecoj, dum &#8220;fermi la pordon&#8221;, &#8220;konvinki sian edzon&#8221; kaj &#8220;konstati sian eraron&#8221; estas telikaj, do a\u016d plenumoj a\u016d atingoj. Estas memevidente cetere, ke \u0109iuj ekzemploj (11)-(16) estas eventoj kaj ne statoj.<\/p>\n<p>Restas distingi inter plenumoj kaj atingoj. Bona testo en la kazo de E-o devus esti la permesebleco de prefiksa &#8220;fin-&#8221; (kun sia NPIV-a difino: &#8220;por esprimi la plenumitecon de la procezo&#8221;; a\u016d kiel en PMEG &#8220;FIN estas ofte uzata prefiksece por montri \u011disfinecon de ago&#8221;): plenumoj, sed ne atingoj, devus akcepti tiun prefikson. Ni komencu per espereble nekontesteblaj ekzemploj:<\/p>\n<blockquote style=\"margin-left:3cm\"><p>(17a) Li trovis monujon sur la strato.<br \/>\n(17b) * Li fintrovis monujon sur la strato.<\/p>\n<p>(18a) Mi stumblis sur stumpo.<br \/>\n(18b) * Mi finstumblis sur stumpo.<\/p>\n<p>(19a) Tiu ludanto gajnis kvin poentojn.<br \/>\n(19b) * Tiu ludanto fingajnis kvin poentojn.<\/p><\/blockquote>\n<p>Sekve &#8220;trovi monujon&#8221;, &#8220;stumbli&#8221; kaj &#8220;gajni kvin poentojn&#8221; la\u016d tiu testo estas atingoj, kaj ne plenumoj. Beda\u016drinde E-istoj iafoje uzas prefiksan &#8220;fin-&#8221; kun la signifo de la adverbo &#8220;fine&#8221; (&#8220;finkonvinki min&#8221;, &#8220;findecidi&#8221;) a\u016d kun la signifo de &#8220;al la fino&#8221; (&#8220;finpu\u015di la eldonon de la libro&#8221;). Tiaj aliaj signifoj interferas kun la uzado de prefiksa &#8220;fin-&#8221; kiel testo.<\/p>\n<p>Sed e\u0109 kiam ni enkalkuligas la vortarajn difinojn, estas svagaj kazoj, inkluzive fakte tiujn de (11)-(13):<\/p>\n<blockquote style=\"margin-left:3cm\"><p>(20a) ? Petro finfermis la pordon.<br \/>\n(20b) ? Manjo finkonvinkis sian edzon.<br \/>\n(20c) ? Li finkonstatis sian eraron.<\/p><\/blockquote>\n<p>Ne surprizus min, se iuj E-istoj akceptus (20). Kun precize kiuj signifoj, mi ne certas.<\/p>\n<p>Esploroj en la Tekstaro malka\u015das jenajn kazojn (iujn plurfoje):<\/p>\n<blockquote style=\"margin-left:3cm\"><p>fintrinki la kafon \/ lastan kafguton \/ \u011din \/ la lastajn gutojn<br \/>\nfinmortigi nian landon \/ ilin \/ lin \/ la vunditojn \/ \u015din<br \/>\nfinteksi sian vivon<br \/>\nfinju\u011di pri mia krimo<br \/>\nfinkonstrui la apudurbetojn \/ \u011din \/ la sukampon<br \/>\nfinkroni la laboron<br \/>\nfindiri tion<br \/>\nfinfari tion \/ la ferocan fiagon \/ \u015dtelon<br \/>\nfina\u016dskulti min \/ paroladon<br \/>\nfinlegi la libron \/ la lastan novelon<br \/>\nfinakiri la anglan<br \/>\nfinskribi sian taskon \/ mian leteron<br \/>\nfinlabori la vienan skolon<br \/>\nfinlerni lingvon<br \/>\nfinparoli kio okazis<br \/>\nfinimagi mian akcepton<br \/>\nfina\u016ddi lian dira\u0135on<br \/>\nfinnoti la recepton<br \/>\nfinflustri la son\u011don<br \/>\nfinfumi la cigaredojn<br \/>\nfinpensi tion<br \/>\nfinverki poezia\u0135on<br \/>\nfinstudi konstruin\u011denieran fakon \/ medicinon \/ tiun mallongan novelon \/ mian kurson<br \/>\nfinsidi la sesion<br \/>\nfinkuiri jam preparitan man\u011da\u0135on<br \/>\nfinkolorigi la bildojn<br \/>\nfinpu\u015di la eldonon de la libro<br \/>\nfinaran\u011di la koalicion<br \/>\nfinvenki sin<br \/>\nfinagordi Vindozon<br \/>\nfinkonvinki min<br \/>\nfinefektivi\u011di [la resanigado]<br \/>\nfinplenumi la rabadon de la lando<br \/>\nfinmueli tiun grenon<br \/>\nfinmelki la bovinojn<\/p><\/blockquote>\n<p>Plej multaj ekzemploj kondutas kiel atendite. Aparte notindaj tamen estas &#8220;finpensi tion&#8221;, &#8220;fina\u016ddi lian dira\u0135on&#8221;, &#8220;finkroni la laboron&#8221; kiel anka\u016d &#8220;finkonvinki min&#8221; kaj e\u0109 &#8220;finimagi mian akcepton&#8221;, kiuj indikas a\u016d ioman necertecon pri la signifo de prefiksa &#8220;fin-&#8220;, a\u016d efektivajn neatenditajn signifojn de la koncernaj verboj. \u015cajne ne facilas en Esperanto la lingva distingo inter plenumoj kaj atingoj. Tion cedinte, ni resumu la procedon, kiu ofte sufi\u0109as por la etnolingvoj:<\/p>\n<blockquote style=\"margin-left:3cm\"><p>\u0108u eblas &#8220;-ant&#8221;? Se ne, stato. Se jes:<br \/>\n\u0108u telika? Se ne, aktiveco. Se jes:<br \/>\n\u0108u eblas &#8220;fin-&#8220;? Se jes, plenumo. Se ne, atingo.<\/p><\/blockquote>\n<p><strong>4.0 Konkludo: kial gravas svageco?<\/strong> Sur nivelo plej elementa, svageco rilatas nur al asertoj \u2014 kompletaj frazoj, kiuj priskribas a\u016d pretendas priskribi la realan mondon: ju pli svaga estas aserto, des pli malfacile estas scii, sub kiaj kondi\u0109oj \u011di estus vera a\u016d malvera. Se uzi anta\u016dan ekzemplon, konsideru (21):<\/p>\n<blockquote style=\"margin-left:3cm\"><p>(21) Johano kuris en la domon.<\/p><\/blockquote>\n<p>Se (21) estas telika, \u011di estas vera se Johano atingis la domon; alie \u011di estas malvera. Se (21) estas netelika, \u011di estas vera se Johano atingis la domon, a\u016d se Johano kuris al la domo sed ne atingis \u011din (\u0109ar se li ja atingis la domon, tamen estis tempoperiodo, dum kiu li estis survoja, do (21) restas vera).<\/p>\n<p>Kutime oni supozas, ke kompreno de aserto <em>p<\/em> estas precize scio de la kondi\u0109oj, sub kiuj <em>p<\/em> estus vera. Eblas tamen alpreni la pozicion, ke la funkcio de homa lingvo ne estas priskribi la mondon (almena\u016d ekster la sciencoj). Eblas ekzemple lingvofilozofio, la\u016d kiu homa lingvo simple prezentas koheran sistemon por la esprimado de pensoj. Tia lingvofilozofio sidus bone en la t. n. &#8220;kohera teorio pri vereco&#8221;. Tamen, lingva svageco estas defio anka\u016d por tia lingvofilozofio, \u0109ar necesas kohero, kaj lingva disdiver\u011do, tia ke por unu uzantaro <em>p<\/em> iafoje havas signifon <em>s1<\/em>, kaj por alia uzantaro havas signifon <em>s2<\/em>, ne estas kohera. Se frazo esprimas penson, necesas scii, kiun penson \u011di esprimas.<\/p>\n<p>Rimarku la diferencon inter la situacio \u0135us priskribita, kaj simpla plursignifeco. Se frazo (a\u016d vorto, lokucio, ktp) estas plursenca, \u011di estas same plursenca por \u0109iuj lingvouzantoj.<\/p>\n<p>Ofte esprimata kredo pri Esperanto estas, ke Esperanto posedas la samajn trajtojn, inkluzive tiujn supozeble negativajn, kiujn posedas la etnolingvoj, sed je malsama grado. Tio eblas. Kaj lingvofilozofoj jam longe agnoskas problemon pri la svageco de homaj lingvoj. Simpla senproblema aserto kiel (22) ne havas tute precizajn vereckondi\u0109ojn:<\/p>\n<blockquote style=\"margin-left:3cm\"><p>(22) Je la 3a de junio 2009 Karlo estis en \u0108ikago.<\/p><\/blockquote>\n<p>Per sinsekvo de detalaj demandoj eblas malka\u015di, ke ni ne scias la precizajn vereckondi\u0109ojn de (22). \u0108u li estis en \u0108ikago je la koncerna dato, se li flugis super la urbo en aviadilo? Se li estis tie precize noktmeze de la 2a de junio, poste foris? Se li staris sur la urbolimo sur amba\u016d piedoj, a\u016d metis nur unu piedon trans la urbolimon? Ktp. Tia ludo simple montras, ke homa lingvo estas nur tiom preciza, kiom necesas por la okazo. Tamen la situacio de Esperanto estas iom speciala, se diversaj lingvouzantoj ja havas firmajn opiniojn pri la (ne)telikeco de niaj kaj similaj ekzemploj, kaj se la sola problemo estas, ke tiuj opinioj diversas.<\/p>\n<p>La termino &#8220;idiolekto&#8221; apena\u016d eviteblas. \u015cajnas, ke la plej \u011dusta priskribo de la stato de nia lingvo estas svageco kiel rezulto de disidiolekti\u011do, \u015dajne neevitebla rezulto de la &#8220;diaspora&#8221; naturo de nia uzantaro, kune kun malesto de detala a\u016dtoritata normaro.<\/p>\n<p>PIEDNOTOJ:<\/p>\n<p>[<a id=\"1\" href=\"#ref1\">Reen al la teksto<\/a>] <sup>1<\/sup> <em>Metafiziko<\/em> \u03986, 1048b, 18-36.<br \/>\n[<a id=\"2\" href=\"#ref2\">Reen al la teksto<\/a>] <sup>2<\/sup> Verblokucio estas verbo kun sia komplemento: &#8220;legis la libron&#8221;; &#8220;sidi sur la se\u011do&#8221;.<br \/>\n[<a id=\"3\" href=\"#ref3\">Reen al la teksto<\/a>] <sup>3<\/sup> En anta\u016daj verkoj mi uzadis &#8220;telea \/ netelea&#8221;, sed Cyril Brosch en sia malneta <em>Lingvoscienca Vortaro<\/em> (LiVo) (\u0109u rete havebla?) preferas &#8220;telika \/ netelika&#8221;, kio preferindas, \u0109ar jam uzi\u011das &#8220;tele-&#8221; kun alia signifo.<br \/>\n\u0108ar <em>Aktionsarten<\/em> estas ontologiaj kategorioj, esprimoj miaj kiel &#8220;estas telika&#8221; k. s. vere estas mallongigoj de &#8220;priskribas telikan situacion&#8221; k. s.<br \/>\n[<a id=\"4\" href=\"#ref4\">Reen al la teksto<\/a>] <sup>4<\/sup> Oni konsideru nur \u0109effrazojn; en subfrazoj kaj lokucioj, kiuj simple aldonas informon al la \u0109effrazo, eblas &#8220;-ant&#8221; kun stataj verboj: &#8220;La knabo, kredante la reklamon, a\u0109etis la senvalora\u0135on.&#8221; &#8220;Ofertu \u011din al iu ajn havanta la monon.&#8221;<\/p>\n<p>REFERENCOJ:<\/p>\n<p>Brosch, Cyril. <em>Lingvoscienca vortaro<\/em>, malneto, s.l., s.j. (LiVo).<\/p>\n<p>Kenny, Anthony. 1963. <em>Action, Emotion and Will<\/em>. Londono &amp; NovJorko: Routledge &amp; Kegan Paul.<\/p>\n<p>NPIV-2002 = <em>La Nova Plena Ilustrita Vortaro de Esperanto<\/em>, \u011cenerala Gvidanto Michel Duc Goninaz. Parizo : Sennacieca Asocio Tutmonda, 2002.<\/p>\n<p>PMEG = <em>Plena manlibro de esperanta gramatiko<\/em> de Bertilo Wennergren. ELNA, 2005. Versio 14.1 (de la 8a de Marto 2008) rete uzebla \u0109e http:\/\/bertilow.com\/pmeg\/index.html.<\/p>\n<p>Ryle, Gilbert, 1949. <em>The Concept of Mind<\/em>. Londono &amp; NovJorko: Hutchinson&#8217;s University Library.<\/p>\n<p>Tekstaro = Tekstaro de Esperanto (http:\/\/bertilow.com\/tekstaro\/index.html), projekto iniciatita kaj financata de &#8220;Esperantic Studies Foundation&#8221;. Nun plibonigita per pli da ser\u0109rapido kaj pluraj kuntekstesploraj rafina\u0135oj.<\/p>\n<p>Vendler, Zeno, 1967. &#8220;Verbs and times&#8221;. <em>Philosophical Review<\/em> 56:143-160.<\/p>\n","protected":false},"excerpt":{"rendered":"<p>Elementa esploro pri situacia aspekto en Esperanto, uzanta bazajn konceptojn de Zeno Vendler, atentiganta precipe pri problemoj de telikeco.<\/p>\n","protected":false},"author":5,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[5,31],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/118"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/5"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=118"}],"version-history":[{"count":97,"href":"https:\/\/lingvakritiko.com\/wp-json\/wp\/v2\/posts\/118\/revisions"}],"predecessor-version":[{"id":205,"href":"https:\/\/lingvakritiko.com\/wp-json\/wp\/v2\/posts\/118\/revisions\/205"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=118"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=118"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=118"}],"curies":[{"name":"wp","href":"https:\/\/api.w.org\/{rel}","templated":true}]}}