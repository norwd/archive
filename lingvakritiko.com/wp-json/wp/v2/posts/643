{"id":643,"date":"2016-01-14T14:48:52","date_gmt":"2016-01-14T13:48:52","guid":{"rendered":"http:\/\/lingvakritiko.com\/?p=643"},"modified":"2017-04-20T16:35:42","modified_gmt":"2017-04-20T14:35:42","slug":"la-kazo-de-kazo","status":"publish","type":"post","link":"https:\/\/lingvakritiko.com\/2016\/01\/14\/la-kazo-de-kazo\/","title":{"rendered":"La kazo de <i>kazo<\/i>"},"content":{"rendered":"<p><!-- p.teksta-korpa-krommar\u011deno { margin-left: 0.5cm; }p.sdfootnote { margin-left: 0.6cm; text-indent: -0.6cm; margin-bottom: 0cm; font-size: 10pt; line-height: 100%; }h2.western { font-family: \"Liberation Sans\",sans-serif; font-size: 16pt; }h2.cjk { font-family: \"Droid Sans Fallback\"; font-size: 16pt; }h2.ctl { font-family: \"FreeSans\"; font-size: 16pt; }h1 { margin-bottom: 0.21cm; }h1.western { font-family: \"Liberation Sans\",sans-serif; font-size: 18pt; }h1.cjk { font-family: \"Droid Sans Fallback\"; font-size: 18pt; }h1.ctl { font-family: \"FreeSans\"; font-size: 18pt; }p { margin-bottom: 0.25cm; line-height: 120%; }a:link {  }a.sdfootnoteanc { font-size: 57%; } --><\/p>\n<p>En 2014 la Akademio de Esperanto intense studis kaj pridiskutis la signifokampojn de la vortoj <em>kazo<\/em> kaj <em>okazo<\/em>. Ja multaj Esperantistoj havas dubojn pri tio, kio estas la senco-distingo inter la du vortoj, kaj \u0109u entute estas rekomendinde uzi la vorton <em>kazo<\/em> en negramatika senco. La Akademio elverkis rekomendon pri la temo, kiun subtenis klara plimulto de la aktivaj Akademianoj, sed kiu ne atingis la du-trionan plimulton de \u0109iuj Akademianoj, kiu estus bezonata por \u011dia oficialigo. \u0108ar la proponita rekomendo tamen povus esti interesa por ne-Akademianoj kaj estas bona bazo por estontaj diskutoj pri \u0109i tiu lingva demando, mi \u0109i-artikole klarigas \u011din kaj la motivojn por \u011di. Samtempe la artikolo estas reago al la artikolo <em>Okazo kaj kazo<\/em> de Akademiano Sergio Pokrovskij.<br \/>\n<!--more--><\/p>\n<h2>La origino de la problemo<\/h2>\n<p>En la Zamenhofa lingvouzo, <em>kazo<\/em> havis nur gramatikan signifon. Tiun signifon la ne-oficialigita Akademia difinopropono difinis jene: \u201cEn multaj lingvoj, kategorio en la deklinacio de substantivoj, pronomoj a\u016d aliaj vortoj, kies \u0109efa funkcio estas montri la sintaksan rolon de la koncerna vorto\u201d. Jen uz-ekzemploj de la gramatika signifo de <em>kazo<\/em>:<\/p>\n<ul>\n<li>\u201cLa malnovgreka havis kvin kazojn.\u201d<\/li>\n<li>\u201cEn la germana la nominativo estas la sola kazo, kiu neniam estas \tuzata post prepozicio.\u201d<\/li>\n<\/ul>\n<p>La tradukoj de <em>kazo<\/em> en la Fundamento de Esperanto estas france <em>cas<\/em>, angle <em>case<\/em>, germane <em>Kasus<\/em>, ruse <em>\u043f\u0430\u0434\u0435\u0436\u044a<\/em>, kaj pole <em>przypadek<\/em>. Dum la germana kaj rusa tradukoj klare indikas la gramatikan signifon, la franca kaj angla tradukoj havas multe pli vastajn signifo-kampojn, kiuj kovras interalie signifojn, kiujn Zamenhof esprimis per <em>okazo<\/em>, <em>afero<\/em> kaj <em>ju\u011dafero<\/em>. Ver\u015dajne interalie pro la vastaj signifoj de \u0109i tiuj franca kaj angla tradukoj, balda\u016d ekaperis negramatikaj uzoj de <em>kazo<\/em>.<\/p>\n<p>La Akademiaj Korektoj de la Lingva Komitato de 1922\/1923 aldonis la precizigon \u201c(gram.)\u201d al la franca kaj angla tradukoj, kaj per tio klarigis, ke la signifo intencita en la Fundamento estas nur gramatika. Malgra\u016d tio, la Plena Vortaro<a name=\"sdfootnote1anc\" href=\"#sdfootnote1sym\"><sup>1<\/sup><\/a> de 1930 benis la negramatikan uzadon de <em>kazo<\/em>, aldonante al la gramatika signifo jenan duan signifon: \u201cDifinita aparta okazo: <em>en tiu kazo mi prenas pluvombrelon;<\/em> <em>la le\u011do ne anta\u016dvidis tiun kazon.<\/em>\u201d<\/p>\n<p>La difino ne estas tre helpa por precize kompreni la limojn de la signifokampo intencita por \u0109i tiu dua signifo de <em>kazo<\/em>, kaj la du uz-ekzemploj anka\u016d ne multe pliklarigas la aferon. \u0108ar la signifokampoj de la franca <em> cas<\/em>, angla <em> case<\/em> kaj germana <em> Fall<\/em> ne estas plene identaj, diverslandaj Esperantistoj komencis uzi la vorton kun iomete malsamaj komprenoj de la negramatika signifo, dum aliaj plusekvis la Zamenhofan modelon konfirmitan en la Akademiaj Korektoj, la\u016d kiu <em> kazo<\/em> havas nur gramatikan signifon.<\/p>\n<p>La Plena Ilustrita Vortaro de 1970 limigis la negramatikan signifokampon de <em>kazo<\/em> al kelkaj fakaj signifoj, kaj tiun limigon sen\u015dan\u011de transprenis la nov-eldonoj de PIV de 2002 kaj 2005:<\/p>\n<blockquote><p><strong>1<\/strong> \u039b [la neproblema gramatika signifo]<\/p>\n<p><strong>2<\/strong> \u2696 Difinita, aparte studinda okaza\u0135o: <em>la le\u011do ne anta\u016dvidis tiun kazon<\/em>; <em>difini jurajn sankciojn en konkretaj individuaj kazoj<\/em>. \u261e kazuo.<\/p>\n<p><strong>3<\/strong> \u2695 Manifesti\u011do de malsano, konsiderata \u0109e difinita individuo: <em>ne ekzistas du identaj kazoj<\/em>; <em>tio estas kuranta kazo de gripo<\/em>; <em>benigna, maligna kazo<\/em>.<\/p>\n<p><strong>militkazo<\/strong> \u2696 Ago, kiu per si mem povas pravigi militproklamon (<em>casus belli<\/em>).<\/p><\/blockquote>\n<p>Malgra\u016d tiu limigo, <em>kazo<\/em> estis pluuzata en nefakaj kuntekstoj kun negramatika signifo. Interalie, la vorto <em>\u0109iukaze<\/em> i\u011dis populara anstata\u016digo por la tradicia <em>\u0109iuokaze<\/em>.<\/p>\n<p>En 2007, dum traktado de alia lingva demando en la Akademio de Esperanto, evidenti\u011dis ke diversaj Akademianoj havas malsamajn opiniojn pri la uzindeco de <em>kazo<\/em> en negramatika signifo. \u0108ar la Akademio estis tiam trookupita pri aliaj taskoj, oni prokrastis la traktadon de \u0109i tiu problemo. En Januaro 2014 mi kiel direktoro de la Sekcio pri \u011cenerala Vortaro de la Akademio igis tiun sekcion okupi\u011di pri tiu nesolvita problemo.<\/p>\n<h2>La Akademia difinopropono<\/h2>\n<p>La Sekcio studis la problemon surbaze de la Fundamento de Esperanto, la Akademiaj Korektoj, la \u011denerala lingvouzo kaj la rekomendoj de vaste uzataj vortaroj, kaj pridiskutis diversajn eblajn manierojn kontribui al la solvado de la problemo per Akademia rekomendo kaj eventuala oficialigo de nova signifo de <em>kazo<\/em>. Dum tiu sekcia laboro, balda\u016d evidenti\u011dis ke la plejmulto konsideras almena\u016d kelkajn negramatikajn uzojn de <em>kazo<\/em> rekomendindaj kaj oficialigindaj, sed opiniis la difinojn en PV kaj PIV neta\u016dgaj: La difino en PV estis tro malklara, kaj ne bone klarigis la de multaj Akademianoj sentatan diferencon inter <em>okazo<\/em> kaj <em>kazo<\/em>, dum la PIV-an limigon de la negramatika <em>kazo<\/em> al la medicina kaj jura faklingvoj la plej multaj Akademianoj ne subtenis, \u0109ar ni ja trovis negramatikajn, nemedicinajn kaj nejurajn uzojn de <em>kazo<\/em>, kiujn la plejmulto opiniis akceptindaj.<\/p>\n<p>Dum kelkaj sekcianoj tute kontra\u016dis ajnan oficialigon de negramatika signifo de <em>kazo<\/em>, la plejmulto de la Sekcio penis ellabori difinojn de <em>kazo<\/em> kaj <em>okazo<\/em>, kiuj unuflanke agnoskas vaste akceptatajn negramatikajn uzojn de <em>kazo<\/em> kaj aliflanke bone klarigas la limojn de la signifokampo de <em>kazo<\/em> kaj prezentas \u011diajn rilatojn al la signifokampo de <em>okazo<\/em>. Jen la fina versio de la tiel ellaborita difinopropono:<\/p>\n<blockquote><p><strong>okaz\/i<\/strong><br \/>\nEsti\u011di, fari\u011di en iu loko a\u016d momento: <em>la edzi\u011do okazis anta\u016d tri tagoj<\/em>;<em> se okazos io malbona al li, tuj sciigu min<\/em><br \/>\n<strong>okaz\/o<br \/>\n1.<\/strong> Io, kio okazas; okaza\u0135o: <em>stranga okazo trafis min<\/em>;<em> la okazo konfirmis la suspekton; tiu festo estis por mi tre speciala okazo<\/em><strong><br \/>\n2. <\/strong>Favora, helpa cirkonstanco, ebliganta fari ion: <em>tiaspecan okazon mi ne volas preterlasi<\/em>;<em> li atendas, ke la okazo venu al lia nazo<\/em>;<em> okazo kreas \u015dteliston; li havis la okazon vidi Hispanujon<\/em><strong><br \/>\n3.\u00a0a) <\/strong>Aparte konsiderata situacio:  <em>forlasi iun sufikson ni povas nur en tiaj okazoj, se la neceseco de la sufikso estas iom duba<\/em>;<em> en plej bona okazo ni povos alveni nur post noktomezo<\/em>;<em> en okazo de bezono ni scias, kie vin trovi<\/em>;<em> en la okazo, se vi bezonos vortaron, vi trovos \u011din sur la breto<\/em>;<em> en okazo de efektiva milito la malamiko povus ataki vin de tiu flanko;  kutime oni devas \u0109e la importado de varoj plenigi formularon A21, sed en  \u0109i tiu speciala okazo vi devas anstata\u016de plenigi formularon A27<\/em><strong><br \/>\nb)<\/strong> Pritraktata afero, formale distingata de aliaj pritraktataj aferoj; kazo <strong>2.a)<\/strong>: <em>oni  faris enketon pri \u015datateco de poezia\u0135oj verkitaj en la franca, sed en  la okazo de Esperanto, kies plej elstaraj poezia\u0135oj estas malmulte  konataj, tia enketo ne estas farebla<\/em>;<em> la Universala Vortaro  principe ne estis verkita kun la intenco montri la signifo-kategoriojn  de radikoj, kaj tial en pluraj okazoj oni devas esplori la Zamenhofan  lingvouzon kaj la lingvouzon de bonaj a\u016dtoroj por konstati la  kategoriecon<\/em>;<em> tiuj klarigoj povas esti aplikataj al la speciala okazo de akuzativo<strong><br \/>\n<\/strong><\/em><strong>4.<\/strong> (medicine) Manifesti\u011do de malsano, konsiderata \u0109e difinita individuo: <em>la lasta okazo de endemia variolo en la mondo estis registrita en Oktobro 1977<\/em><strong><br \/>\nokaz\/a\u0135\/o<br \/>\n<\/strong>Io, kio okazas; okazo <strong>1<\/strong>: <em>li estis ser\u0109ata \u015dtatkrimulo pro la revoluciaj okaza\u0135oj en Munkeno<\/em>;<em> tiu okaza\u0135o preska\u016d fiaskigis la kongreson<\/em><strong><br \/>\n\u0109iu\/okaz\/e<\/strong><br \/>\nEn \u0109iu okazo <strong>3<\/strong>.\u00b9<\/p>\n<p><strong>kaz\/o<\/strong><strong><br \/>\n1.<\/strong> (gramatike) En multaj lingvoj, kategorio en la deklinacio de  substantivoj, pronomoj a\u016d aliaj vortoj, kies \u0109efa funkcio estas montri  la sintaksan rolon de la koncerna vorto: <em>la malnovgreka havis kvin kazojn<\/em>;<em> en la germana la nominativo estas la sola kazo, kiu neniam estas uzata post prepozicio<\/em><strong><br \/>\n2.<\/strong> Rilate al profesio, en kiu oni pritraktas klare distingatajn  unuopajn labora\u0135ojn, kiuj konsistas el ekzamenado de apartaj situacioj  a\u016d okaza\u0135aroj, unu el tiuj labora\u0135oj a\u016d de \u011di pritraktata situacio a\u016d  okaza\u0135aro: <em>la finan decidon pri \u0109i tiu kazo nun faros la Supera Kortumo<\/em>;<em> en nia malsanulejo dum la pasinta jaro estis 19 kazoj de \u0125olero<\/em>;<em> la estrino de la urba oficejo de sociala asekuro revizias dekojn da kazoj \u0109iutage<\/em>;<em> \u011di estis unu el la plej facilaj kazoj, anta\u016d kiuj la detektivo sin trovis<\/em><strong><br \/>\na)<\/strong> (figure) Pritraktata afero, formale distingata de aliaj pritraktataj aferoj; okazo <strong>3.b)<\/strong>: <em>en la kazo de Kubo fiaskis la embargo-politiko de Usono<\/em>;<em> la esperantigo bazi\u011das sur la prononco en la kazo de &#8220;\u015cekspiro&#8221; kaj  &#8220;Budape\u015dto&#8221; kaj sur la skribo en la kazo de &#8220;Fre\u016ddo&#8221; kaj &#8220;Londono&#8221;<\/em>;<em> kvadrato estas speciala kazo de rombo<\/em>;<em> \u0109i tiu verko estas limkazo inter novelo kaj romano<\/em><strong><br \/>\nb)<\/strong> (figure, precipe matematike\/logike) Unu el aro de eblaj situacioj, kiujn oni formale distingas por aparta konsiderado:<em> por pruvi \u0109i tiun teoremon, ni aparte konsideru la kazon x\u22650 kaj la kazon x&lt;0<\/em>;<em> ni pruvos \u0109i tiun teoremon per analizo de kazoj<\/em>;<em> Pierre de Fermat mem pruvis unu specialan kazon de la fama teoremo nomata la\u016d li, nome la kazon n=4<\/em><strong><br \/>\nc)<\/strong> (ne rekomendata) Aparte konsiderata situacio; okazo <strong>3.a)<\/strong>:\u00b2<em> oni faru tion nur en kazo de vera bezono<\/em>;<em> en kazo de nuligo de UK pro milito a\u016d tertremo, la alternativo estas Roterdamo<\/em>;<em> \u015di en multaj kazoj simpatias al liaj opinioj<\/em><strong><br \/>\n\u0109iu\/kaz\/e<\/strong><br \/>\nEn \u0109iu kazo <strong>2<\/strong>.\u00b3<strong><br \/>\nRimarko\u00a0A: <\/strong>Oni ne diru <em>tio estas la kazo<\/em> en la senco de \u2018tio estas vera\u2019 a\u016d \u2018tiel estas\u2019.<strong><br \/>\nRimarko\u00a0B: <\/strong>La uzo de <em>militkazo<\/em> en la senco de \u2018ago, kiu per si mem povas ka\u016dzi militproklamon\u2019 estas evitinda. Oni povas anstata\u016de uzi <em>militpraviga okazo<\/em> a\u016d <em>militpreteksta okazo<\/em>, a\u016d simple <em>militpravigo<\/em> a\u016d <em>militpreteksto<\/em>.<\/p>\n<p>\u00b9 <em>\u0108iuokaze<\/em> kaj <em>\u0109iukaze<\/em> ofte estas uzataj por enkonduki  novan  temon a\u016d \tanonci ignoradon de \u0135us menciitaj detaloj. Tio estas   pravigebla \tsurbaze de iliaj bazaj signifoj \u0109i tie difinitaj, \u0109ar oni   per tiuj \tvortoj markas, ke la nun dirota afero estas vera en \u0109iuj   anta\u016de \tdistingataj kaj konsiderataj okazoj\/kazoj. Por \u0109i tiu uzo de \t<em>\u0109iuokaze<\/em> kaj <em>\u0109iukaze<\/em> ne gravas, \u0109u temas pri la \tsignifo \u2018okazo <strong>3.a)<\/strong>\u2019 \t\/ \u2018kazo <strong>2.c)<\/strong>\u2019 a\u016d \tpri la signifo \u2018kazo <strong>2.a)<\/strong>\u2019 \t\/ \u2018okazo <strong>3.b)<\/strong>\u2019, \tpro kio amba\u016d formoj estas same bone uzeblaj.<br \/>\n\u00b2 Por \t\u0109i tiu signifo de <em>kazo<\/em>, \tkiu estas identa al la signifo <strong>3.a) <\/strong>de \t<em>okazo<\/em>, \testas preferinde uzi <em>okazo<\/em> la\u016d la tradicia lingvouzo, \u0109ar oni ja identigas la kazon\/okazon \tper tio, kio en \u011di okazas.<br \/>\n\u00b3 Vidu piednoton 1.<\/p><\/blockquote>\n<p>La baza signifo de la radiko <em>okaz\/<\/em> do estas la verba signifo \u2018okazi\u2019, kaj la signifoj de la substantivo <em>okazo <\/em>derivi\u011das de tio, e\u0109 se \u0109e unu signifo (signifo <strong>3.b<\/strong><strong>)<\/strong> de <em>okazo<\/em>, identigita al signifo <strong>2.a<\/strong><strong>)<\/strong> de <em>kazo<\/em>) ne estas rekta ligo al \u2018okazi\u2019 (ekzemple en \u201ctiuj klarigoj povas esti aplikataj al la speciala okazo de akuzativo\u201d). La baza signifo de la negramatika <em>kazo<\/em> la\u016d la propono estas signifo, kiun ni dum la diskuto baptis <em>la <\/em><em>profesia signifo de kazo<\/em>, kaj kiu aperas en kohera maniero en diversprofesiaj kuntekstoj. \u011ci estas malfacile difinebla, tiel ke la difino de signifo <strong>2<\/strong> de <em>kazo<\/em> ne estas facile komprenebla, sed espereble la uz-ekzemploj bone ilustras tiun signifon kaj montras \u011dian koherecon trans diversaj profesioj. La aliaj signifoj de <em>kazo<\/em> deriveblas de tiu baza negramatika signifo:<\/p>\n<ul>\n<li>Signifo \t<strong>2.a)<\/strong> identas al la supre menciita signifo de <em>okazo<\/em> sen rekta ligo al \u2018okazi\u2019 (ekzemple en \u201ckvadrato estas \tspeciala kazo de rombo\u201d).<\/li>\n<li>Signifo \t<strong>2.b)<\/strong> estas matematika\/logika faka signifo de <em>kazo<\/em>, \tkiu, kvankam pravigebla surbaze de la baza diversprofesia signifo <strong>2<\/strong> de <em>kazo<\/em>, \tne estas identa al tiu signifo.<\/li>\n<li>Signifo \t<strong>2.c<\/strong><strong>)<\/strong> estas \tidenta al signifo <strong>3.a)<\/strong> de <em>okazo<\/em> kaj proksima al la signifoj <strong>2.a<\/strong><strong>)<\/strong> de <em>kazo<\/em> kaj  <strong>3.b<\/strong><strong>)<\/strong> de <em>okazo<\/em>; \t\u0109ar la ligo al \u2018okazi\u2019 estas pli rekta ol \u0109e tiuj proksimaj \tsignifoj, la propono rekomendas la uzon de la tradicia <em>okazo<\/em> anstata\u016d <em>kazo<\/em> por \u0109i tiu signifo.<\/li>\n<\/ul>\n<p>Rimarkoj A kaj B atentigas pri uzoj de <em>kazo<\/em>, kiujn ni renkontis dum nia esploro, sed kiujn ni opiniis neakcepteblaj surbaze de nia provo difini la negramatikan signifokampon de <em>kazo<\/em> en sistema kaj koncepte unueca maniero.<\/p>\n<p>La difinopropono estis akceptita de la Sekcio pri \u011cenerala Vortaro per 11 kontra\u016d 6 vo\u0109oj kaj estis transdonita al la pleno de la Akademio. Preparante la vo\u0109donadon pri \u011di esti\u011dis diskuto pri tio, \u0109u la propono bezonas simplan a\u016d du-trionan plimulton en la pleno por oficiali\u011di. La\u016d la statuto de la Akademio, Akademia decido bezonas du-trionan plimulton \u201cse temas pri enkonduko de lingva nova\u0135o a\u016d pri \u015dan\u011doj de pli fruaj decidoj de la Akademio a\u016d de la Lingva Komitato\u201d. Evidenti\u011dis ke tute ne ekzistas klara difino de kio estas \u201clingva nova\u0135o\u201d. Krome en \u0109i tiu kazo<a name=\"sdfootnote5anc\" href=\"#sdfootnote5sym\"><sup>2<\/sup><\/a> ne klaris \u0109u la  propono oficialigi la \u0109i-supran difinoproponon konsistigas \u015dan\u011don de la pli frua decido de la Lingva Komitato (en la Akademiaj Korektoj de 1922\/1023) aldoni la precizigon \u201c(gram.)\u201d al la franca kaj angla tradukoj de <em>kaz\u2019<\/em> en la Fundamento. La estraro de la Akademio decidis, ke ja temas pri \u015dan\u011do de tiu pli frua decido, kaj ke sekve la propono bezonos du-trionan plimulton por oficiali\u011di.<\/p>\n<p>La statuto postulas en tia okazo<a name=\"sdfootnote6anc\" href=\"#sdfootnote6sym\"><sup>3<\/sup><\/a> ne nur du-trionan plimulton de la vo\u0109donantaj Akademianoj, sed fakte du-trionan plimulton de \u0109iaj Akademianoj. \u0108ar kelkaj Akademianoj ne aktive kunlaboras en la Akademio, estas la\u016dsperte neeble igi \u0109iujn Akademianojn partopreni la vo\u0109donadon. Surbaze de anta\u016daj spertoj, ni povis supozi ke la vo\u0109donadon partoprenos proksimume 36 el la 43 Akademianoj, tiel ke necesus pli ol 80-elcenta subteno por la propono inter la vo\u0109donantoj. \u0108ar la propono havis e\u0109 iom malpli ol du-trionan subtenon en la Sekcio, la decido en la pleno komencis aspekti malver\u015dajna. Por eviti la penon de nesukcesa formala vo\u0109donado, ni decidis anta\u016d la formala vo\u0109donado fari neformalan opinisondon inter la aktivaj Akademianoj, por ekscii, kiom granda estas la subteno por la propono. Entute 24 Akademianoj esprimis sian opinion, el kiuj 16 preferis la difinoproponon al la propono malrekomendi \u0109iujn negramatikajn uzojn de <em>kazo<\/em>, dum 8 preferis la malrekomendon de \u0109iuj negramatikaj uzoj de <em>kazo<\/em>. Tamen 2 el la 16 preferantoj de la difinopropono esprimis dubojn pri detaloj en la difinopropono, pro kiuj ili ver\u015dajne sindetenus en formala vo\u0109donado (notu ke en la formala vo\u0109donado sindeteno efikas same kiel kontra\u016da vo\u0109o). Post tiu opinisondo estis klare, ke la propono malgra\u016d subteno de klara plejmulto ne havas \u015dancojn esti oficialigita, tiel ke ni decidis ne okazigi formalan vo\u0109donadon pri \u011di.<\/p>\n<p>Dum la diskutoj en la Akademio, la plej verva kontra\u016danto de la propono oficialigi negramatikajn signifojn de <em>kazo<\/em> estis Akademiano Sergio Pokrovskij. Dum la diskuto ankora\u016d okazis, Pokrovskij interrete publikigis la artikolon  <em>Okazo kaj kazo<a name=\"sdfootnote7anc\" href=\"#sdfootnote7sym\"><sup>4<\/sup><\/a><\/em>, kiu poste aperis anka\u016d en <em>La Ondo de Esperanto<a name=\"sdfootnote8anc\" href=\"#sdfootnote8sym\"><sup>5<\/sup><\/a><\/em>. Diskutante la motivojn, kiujn mi kaj aliaj Akademianoj havis por la difinopropono, mi komparos tiujn motivojn kun la opinioj esprimitaj de Pokrovskij en sia artikolo kaj en la Akademia diskuto.<\/p>\n<h2>Motivoj por la propono<\/h2>\n<p>Post detala studado de la diversaj praktikataj uzoj de la vortoj <em>kazo<\/em> kaj <em>okazo<\/em>, la plej multaj Akademianoj konkludis, ke la baza negramatika signifo de <em>kazo<\/em> estas klare distingebla de la baza signifo de <em>okazo<\/em>, kvankam la signifokampoj de la du vortoj en la reala lingvouzo ja parte kovras unu la alian.<\/p>\n<p>Unue notu, ke se oni limigas la signifon de <em>kazo<\/em> al la gramatika kompreno, malfacilas esprimi la signifon <strong>2<\/strong> de <em>kazo<\/em>, do la profesian signifon de <em>kazo<\/em>. Por \u0109i tiu signifo Pokrovskij fakte ne proponas uzi <em>okazo<\/em>, sed <em>afero<\/em>. Tamen <em>afero<\/em> havas tre lar\u011dan signifon, kaj povas esti \u011dene ne povi distingi inter \u0109i tiu pli preciza signifo kaj la tre \u011denerala signifo de <em>afero<\/em>. Imagu ekzemple, ke dum la tagman\u011da pa\u016dzo prokuroro diras al kolego:<\/p>\n<ul>\u201cMi \thavas tro multajn aferojn.\u201d<\/ul>\n<p>La kolego povus tion kompreni en la senco, ke la prokuroro devas pritrakti tro multe da kazoj, a\u016d en la senco, ke la prokuroro \u011denerale (kaj private kaj labore) havas tro multajn aferojn por fari.<\/p>\n<p>\u0108ar <em>afero<\/em> estas la sola alternativo al tiu senco de <em>kazo<\/em>, sed estas en multaj kuntekstoj ne sufi\u0109e preciza pro sia lar\u011da signifokampo, la Sekcio pri \u011cenerala Vortaro  konkludis, ke la Akademio ne malrekomendu la jam ekzistantan uzon de <em>kazo<\/em> en \u0109i tiu signifo.<a name=\"sdfootnote9anc\" href=\"#sdfootnote9sym\"><sup>6<\/sup><\/a><\/p>\n<p>Akceptinte \u0109i tiun signifon de <em>kazo<\/em>, oni povas rimarki ke multaj el la aliaj negramatikaj uzoj de <em>kazo<\/em> estas klarigeblaj kiel figuraj uzoj de \u0109i tiu signifo. Tial la Sekcio decidis prezenti \u0109i tiun profesian signifon de <em>kazo<\/em> kiel \u0109efan negramatikan signifon de <em>kazo<\/em>, kaj prezenti la aliajn negramatikajn signifojn kiel figurajn kromsignifojn bazitajn sur la profesia signifo.<\/p>\n<p><em>okaz\/<\/em> estas verba radiko, kaj sekve la signifo de <em>okazo<\/em> derivi\u011das de la signifo de <em>okazi<\/em>. La baza signifo tiel derivita estas \u2018io, kio okazas; okaza\u0135o\u2019, kiel ekzemple en \u201cstranga okazo trafis min\u201d. Krome <em>okazo<\/em> tradicie havas la pli specifan signifon \u2018favora, helpa cirkonstanco, ebliganta fari ion\u2019, kiel ekzemple en \u201cli havis la okazon vidi Hispanujon\u201d; \u0109i tiun pli specifan signifon neniu kontestas. La aliaj uzoj de <em>okazo<\/em> kovras signifojn, por kiuj almena\u016d kelkaj a\u016dtoroj uzas (anka\u016d) <em>kazo.<\/em><\/p>\n<p>Unu kroma pli specifa signifo de <em>okazo<\/em> (signifo <strong>4<\/strong> en la difinopropono) estas la medicina signifo \u2018manifesti\u011do de malsano, konsiderata \u0109e difinita individuo\u2019, ekzemple en \u201cla lasta okazo de endemia variolo en la mondo estis registrita en Oktobro 1977\u201d. Oni trovas anka\u016d uzojn de <em>kazo<\/em> en \u0109i tiu signifo, ekzemple en la originale Esperanta romano <em>\u0108u li<\/em> de Valienne (1908): \u201cni trovi\u011das anta\u016d kazo de \u0125olero\u201d. En la sekcia propono ni decidis ne registri \u0109i tiun signifon por <em>kazo<\/em>, sed la profesia signifo de <em>kazo<\/em> ja aplikeblas al medicino, kaj tiam estas parenca al \u0109i tiu medicina signifo de <em>okazo<\/em>. La diferenco estas, ke medicina okazo povas ekzisti sendepende de kuracistoj laborantaj pri \u011di, dum oni en medicina kunteksto uzu <em>kazo<\/em> nur kiam temas pri medicina okazo pri kiu okupi\u011das kuracisto(j) kaj kiam oni konceptas \u011din kiel parton de la kuracista laboro, ne kiel naturan fenomenon.<\/p>\n<p>La signifokampo de la restantaj uzoj de <em>okazo<\/em> konsistigis la \u0109efan malkonsenton inter la defendantoj kaj la kontra\u016dantoj de la difinopropono: La difinopropono dividas tiun signifokampon en du subsignifojn, signifo <strong>3.a)<\/strong> kaj signifo <strong>3.b)<\/strong><em>,<\/em> kaj mencias amba\u016d signifojn kaj \u0109e <em>okazo<\/em> kaj \u0109e <em>kazo.<\/em> Sed por la unua signifo la difinopropono donas preferon al la vorto <em>okazo<\/em>, dum por la dua signifo \u011di rekomendas amba\u016d esprimojn sen doni preferon al unu el ili.<\/p>\n<p>La kialo, pro kiu la difinopropono aparte traktas \u0109i tiujn du tre proksimajn subsignifojn, estas, ke \u0109e la unua klare konserveblas la ligo al la baza verba signifo de <em>okaz\/<\/em>, dum \u0109e la dua subsignifo tiu ligo ne estas same klare perceptebla. Ekzemple, en la esprimo \u201cen okazo de bezono\u201d, oni povas senprobleme pravigi la uzon de la radiko <em>okaz\/<\/em> per tio, ke anka\u016d eblas diri, ke <strong>okazas<\/strong>, ke oni bezonas ion. Sed ne eblas simile rekte pravigi la uzon de <em>okaz\/<\/em> en la esprimo \u201cen la okazo de Esperanto\u201d, \u0109ar ne eblas diri ke Esperanto <strong>okazas<\/strong>. La signifo <strong>3.b)<\/strong> de <em>okazo <\/em>do estas pli malproksima de la baza signifo de <em>okaz\/<\/em>.<\/p>\n<p>Amba\u016d subsignifoj estas sufi\u0109e parencaj al la signifo <strong>2<\/strong> (la profesia signifo) de <em>kazo<\/em> por teorie pravigi la figuran uzon de <em>kazo<\/em> en tiuj subsignifoj. Sed la uzo de figura senco de vorto, per kiu oni ne intencas elvoki metaforon, estu rekomendata nur, se la koncerna signifo ne estas rekte esprimebla en ne-figura maniero per alia esprimo (krom se la figura esprimo estas signife pli konciza ol la ne-figura esprimo). \u0108ar la signifo <strong>3.a)<\/strong> de <em>okazo<\/em> estas ne-figura kaj rekte pravigebla surbaze de la baza verba signifo de <em>okaz\/<\/em>, ni decidis ne rekomendi la figuran uzon de <em>kazo<\/em> en tiu signifo. La uzo de <em>kazo<\/em> en la signifo <strong>3.b)<\/strong> de <em>okazo<\/em> tamen estas pravigebla, \u0109ar \u2013 kiel klarigite \u0109i-supre \u2013 la signifo <strong>3.b)<\/strong> de <em>okazo <\/em>ne estas tiel rekte pravigebla surbaze de la baza verba signifo de <em>okaz\/<\/em> (kaj pro tio kelkaj Akademianoj esprimis sian preferon por la uzo de <em>kazo<\/em> por tiu senco).<\/p>\n<p>Kroma kialo por ne rekomendi la uzon de <em>kazo<\/em> en la signifo <strong>3.a)<\/strong> de <em>okazo<\/em> estis, ke eblas konsideri tian uzon de <em>kazo<\/em> pretenda: Se oni diras \u201cen kazo de bezono ni scias, kie vin trovi\u201d, oni parolas kvaza\u016d oni en sia menso unue burokratece distingas du kazojn, la kazon, ke ni bezonos vin kaj la kazon ke ni ne bezonos vin, kaj poste diras ion pri la unua kazo. Do oni kvaza\u016d pretendas, ke en onia kancelaria menso \u0109io estas jam klasita kaj analizita, kaj \u0109iu penso estas analizo la\u016d kazoj. \u0108ar \u0109i tie simple temas pri distingo de tio, \u0109u okazas a\u016d ne okazas, ke ni bezonas vin, la uzo de <em>okazo<\/em> estas tute ta\u016dga, kaj la anstata\u016da uzo de <em>kazo<\/em> estas pravigebla nur, se oni vere volas uzi burokratece pretendan esprimon.<\/p>\n<p>Notu ke la signifo <strong>3.b)<\/strong> de <em>okazo<\/em> estas Zamenhofa:<\/p>\n<ul>\n<li>\u201cla personoj, kiuj nepre deziras diferencigi la francajn \t\u00abinstruire\u00bb kaj \u00abenseigner\u00bb, povas tre bone en la unua okazo uzi \t\u00abinstrui\u00bb kaj en la dua \u00ablernigi\u00bb\u201d (LR 12\/120A)<\/li>\n<li>\u201cPrave vi diras, ke la frazoj \u00ab\u015di kutimas havi \u0109e sia zono \u0109u \trozon, \u0109u diamanton\u00bb kaj \u00abdiru tion \u0109u al la kapitano, \u0109u al la \tle\u016dtenanto\u00bb estas ne tre bonaj; en la unua okazo mi preferus \t\u00abjen\u00bb, en la dua \u00aba\u016d\u00bb.\u201d (LR 21\/122)<\/li>\n<\/ul>\n<p>Pro tiu Zamenhofeco de signifo <strong>3.b)<\/strong> kaj pro \u011dia proksimegeco al la tre kutima kaj klare la\u016dnorma signifo <strong>3.a)<\/strong>, ni decidis rekomendi ne nur la uzon de <em>kazo<\/em>, sed anka\u016d la uzon de <em>okazo<\/em>, por tiu subsignifo.<\/p>\n<p>Certe por iuj malfacilas \u0109iam distingi, \u0109u temas pri signifo <strong>3.a)<\/strong> a\u016d <strong>3.b)<\/strong>. Sed notu, ke nia difinopropono tute ne postulas, ke oni kapablu fari tiun distingon por uzi la vortojn en la rekomendata maniero: Se oni ne kapablas facile distingi tiujn du signifojn, oni povas simple \u0109iam uzi <em>okazo<\/em> por amba\u016d signifoj. La difinopropono aldone permesas la uzon de <em>kazo<\/em> por signifo <strong>3.b)<\/strong> de <em>okazo<\/em>, sed oni ja povas ignori tiun permeson en sia propra lingvouzo. Aldone, bonvolu noti ke ni intence uzis la relative malfortan esprimon \u201cne rekomendata\u201d \u0109e signifo <strong>2.c)<\/strong> de <em>kazo<\/em> (do por la uzo de <em>kazo<\/em> en la signifo <strong>3.a)<\/strong> de <em>okazo<\/em>). Do e\u0109 se oni uzas <em>kazo<\/em> por amba\u016d subsignifoj, oni ne grave pekas kontra\u016d la difinopropono.<\/p>\n<h2>Koncepta unueco<\/h2>\n<p>En sia artikolo <em>Okazo kaj kazo<\/em>,<em> <\/em>Pokrovskij montras, ke la franca <em>cas<\/em> kaj la angla <em>case<\/em> havas malsamajn signifokampojn, kiuj nur parte koincidas. Li argumentas, ke kaj la franca kaj la angla vorto influis Esperanton per tio, ke unue iuj Esperantistoj scipovantaj la francan a\u016d anglan transprenis iujn negramatikajn signifojn de tiuj vortoj al la Esperanta <em>kazo<\/em>, kaj poste vortaroj komencis listigi tiujn signifojn. Li montras ke en PV kaj PIV la difinoj de la negramatika <em>kazo <\/em>ne bone koheras kun la uz-ekzemploj, kaj argumentas, ke la ka\u016dzo de tio estas konfuzo inter la angla kaj franca komprenoj de la vorto. Finfine li argumentas, ke pro tiu evoluo, la nuntempe uzataj negramatikaj signifoj de <em>kazo<\/em> ne havas konceptan unuecon, sed kovras hazardajn erojn de la (la\u016d li anka\u016d koncepte ne-unuecaj) signifokampoj de la franca <em>cas <\/em>kaj \u0109efe de la angla <em>case<\/em>.<\/p>\n<p>Mi opinias, ke pri la ekapero de \u0109i tiu lingva evoluo li pravas: La vastigon de <em>kazo<\/em> al negramatikaj signifoj origine plej ver\u015dajne ka\u016dzis nebona kompreno pri tio, ke Zamenhof celis doni al la vorto nur-gramatikan signifon. Sed miaimprese iam poste (ver\u015dajne nur post la Dua Mondmilito) la negramatika uzo de <em>kazo<\/em> fare de lingve spertaj Esperantistoj komencis konver\u011di al iu pli kaj pli kohera signifokampo. Tiu signifokampo plejparte koincidas kun la signifokampo de la angla <em>case<\/em>, se oni forigas \u011diajn signifojn de ia ujo kaj de \u2018uskleco\u2019. La \u0109efa escepto estas la signifo malrekomendata en <strong>Rimarko A<\/strong> de la difinopropono (<em>tio estas la kazo<\/em> en la senco de \u2018tio estas vera\u2019 a\u016d \u2018tiel estas\u2019), kiu estas tre kutima en la angla, sed evitata de la plej multaj lingve spertaj Esperantistoj.<\/p>\n<p>Kompreneble, la konver\u011do al tiu koncepte unueca signifokampo neniam estis perfekta, kaj restis spuroj de nacilingve influitaj uzoj, kiuj ne bone koheras kun tiu nature evoluinta unueca signifokampo de la ne-gramatika <em>kazo<\/em>. Tio anka\u016d klarigas la bezonon de malrekomendo de certaj signifoj en <strong>Rimarko A<\/strong> kaj <strong>Rimarko B<\/strong>.<\/p>\n<p>Certe malhelpis anka\u016d la fakto, ke neniu difinvortaro \u011dis nun bone klarigas tiun koncepte unuecan signifokampon. Oni ne tro malla\u016ddu la verkintojn de niaj difinvortaroj pro tio: Verki bonajn difinojn de vortoj kun abstraktaj signifoj estas multe pli malfacile ol verki bonajn difinojn de vortoj, kiuj nomas konkreta\u0135ojn (ekzemple certajn naturajn a\u016d artefaritajn objektojn, viva\u0135o-specojn, korpopartojn, materialojn ktp), kaj e\u0109 tiu \u0109i lasta tasko estas foje tre malfacila. En \u0109i tiu kazo<a name=\"sdfootnote10anc\" href=\"#sdfootnote10sym\"><sup>7<\/sup><\/a> aldoni\u011dis la malfacila\u0135o, ke la unueca signifokampo nur evoluis iom post iom en la efektiva lingvouzo, kaj ke da\u016dre ekzistis fojaj uzoj nekoheraj kun \u011di e\u0109 inter lingve spertaj Esperantistoj.<\/p>\n<p>La gramatika signifo de <em>kazo<\/em> estas signifo klare aparta de la ne-gramatika signifo-kampo de <em>kazo<\/em>, do oni certe ne povas diri ke la tuta signifaro de <em>kazo<\/em> formas koncepte unuecan signifokampon. Sed la konkludo de la laboro de la Sekcio pri \u011cenerala Vortaro ja estas, ke la ne-gramatikaj uzoj de <em>kazo<\/em> konver\u011das al koncepte unueca signifokampo. Se kabinetaj ideoj facile akcepti\u011dus en la reala lingvouzo, mi preferus, ke ekzistu aparta vorto por la ne-gramatika signifokampo de <em>kazo<\/em>, kiu ne forme koincidas kun la origine nur-gramatika vorto <em>kazo<\/em>. La vorto <em>afero<\/em> ne ta\u016dgas por tio, \u0109ar \u011di havas multe pli vastan signifokampon. Sed la Akademio kompreneble ne povas inventi novajn vortojn kaj tuj rekomendi ilin. La normigo de koncepte unueca ne-gramatika signifokampo por <em>kazo<\/em> do \u015dajnas al mi la plej bona vojo por samtempe konservi kaj koherigi la nature evoluintan esprimkapablon de Esperanto en \u0109i tiu kampo.<\/p>\n<p>La\u016d mi, la difinopropono de la Sekcio pri \u011cenerala Vortaro de la Akademio sukcesis relative bone klarigi \u0109i tiun nature evoluintan koncepte unuecan signifokampon de <em>kazo<\/em>, kaj elsarki la uzojn de <em>kazo<\/em>, kiuj ne bone koheras kun \u011di. Por tio ni unuflanke sisteme studis la lingvouzon fare de bonaj a\u016dtoroj (\u0109efe el la Tekstaro de Esperanto), kaj aliflanke provis koherigi la komprenon de kiel eble plej multaj anoj de la Sekcio, kiuj dume anka\u016d komunikis pri kelkaj el niaj duboj kun ne-Akademianoj (mi ekzemple kontaktis du Esperantlingvajn juristojn por priparoli kun ili kelkajn dubojn, kiujn mi dum la diskuto havis pri la jura uzo de <em>kazo<\/em>).<\/p>\n<p>Por doni ioman impreson de la amplekso de \u0109i tiu tasko: Ni inter\u015dan\u011dis pli ol cent mesa\u011dojn anta\u016d ol ni alvenis al proksimuma ideo pri tio, kio estas la kohera kerno en la ne-gramatika signifo-kampo de <em>kazo<\/em>, pliajn tricent mesa\u011dojn por alveni al klara difinaro kaj uz-ekzemplaro de tiu koncepte unueca signifo-kampo kaj konsideri multajn kontra\u016d-argumentojn prezentitajn de Pokrovskij, kaj pliajn ducent mesa\u011dojn por poluri tiun difinaron kaj uz-ekzemplaron konsiderante pliajn kontra\u016d-argumentojn de Pokrovskij.<\/p>\n<p>Kompreneble la difinoj ne estas perfektaj, kaj ver\u015dajne estas bone kompreneblaj nur lige kun la uz-ekzemploj. Pro tio ni aldonis anka\u016d multajn uz-ekzemplojn por bone ilustri niajn intencojn. Mi esperas, ke la klarigoj en \u0109i tiu artikolo helpas pliklarigi la difinoproponon kaj la signifokampon de \u011di celatan.<\/p>\n<h2>Konkludo<\/h2>\n<p>Origine <em>kazo<\/em> havis nur gramatikan signifon. Poste \u011di surbaze de la signifoj de la franca <em>cas<\/em> kaj de la angla <em>case <\/em>ekaperis en negramatikaj signifoj, kiujn oni anta\u016de esprimis per <em>okazo<\/em> a\u016d <em>afero<\/em>. \u0108ar la franca <em>cas<\/em> kaj la angla <em>case<\/em> ne estas tute samsignifaj, ne tuj regis klareco pri la signifokampo de la negramatika <em>kazo<\/em>, kaj \u011di estis uzata en koncepte iom ne-unueca maniero. Tamen la negramatika uzo de <em>kazo<\/em> fare de lingve spertaj Esperantistoj komencis iom post iom konver\u011di al koncepte unueca signifokampo. \u0108ar la limoj de tiu signifokampo nur iom post iom kristali\u011dis, kaj \u0109ar \u011denerale malfacilas verki bonan difinon de vorto kun abstrakta signifo, \u011dis nun ne aperis bona difino de la negramatika signifokampo de <em>kazo<\/em> en niaj difinvortaroj.<\/p>\n<p>Surbaze de detala studado de la uzo de la radikoj <em>okaz\/<\/em> kaj <em>kaz\/<\/em> fare de lingve spertaj Esperantistoj, la Sekcio pri \u011cenerala Vortaro de la Akademio de Esperanto verkis difinaron de <em>okazi<\/em>, <em>okazo<\/em> kaj <em>kazo<\/em> akompanatan de multaj uz-ekzemploj ilustrantaj la diversajn difinojn. Per tiu difinaro la Sekcio celis rekomendi certajn negramatikajn uzojn de <em>kazo<\/em>, klarigante la limojn de la nature evoluinta koncepte unueca signifokampo de la negramatika <em>kazo<\/em>.<\/p>\n<p>Estas beda\u016drinde, ke la difinopropono ne povis i\u011di oficiala decido de la Akademio de Esperanto  pro la postulo de du-triona plimulto. Sed espereble sufi\u0109e multe da lingve konsciaj Esperantistoj kaj Esperanto-vortaristoj tamen konvinki\u011das de la argumentoj prezentitaj en \u0109i tiu artikolo, por ke la lingvouzo plukonver\u011du al koncepte unueca signifokampo, kaj por ke estontaj vortaroj ta\u016dge prezentu tiun signifokampon.<\/p>\n<p><span style=\"font-family: Liberation Sans,sans-serif;\"><span style=\"font-size: medium;\">Dankesprimo<\/span><\/span><\/p>\n<p>Mi dankas al Akademiano Alexander Shlafer, kiu dum la sekcia laboro signife kontribuis al la el\u00adlaboro de difinaro prezentanta la negramatikan signifokampon de <em>kazo<\/em> en koncepte unueca maniero, kaj kiu aldone helpis al mi enhave kaj forme poluri \u0109i tiun artikolon.<\/p>\n<p><!-- h2.western { font-family: \"Liberation Sans\",sans-serif; font-size: 16pt; }h2.cjk { font-family: \"Droid Sans Fallback\"; font-size: 16pt; }h2.ctl { font-family: \"FreeSans\"; font-size: 16pt; }p { margin-bottom: 0.25cm; line-height: 120%; }a:link {  } --><\/p>\n<h2>Piednotoj<\/h2>\n<div id=\"sdfootnote1\">\n<p><a name=\"firstHeading\"><\/a><a name=\"sdfootnote1sym\" href=\"#sdfootnote1anc\">1<\/a>Notu \tke la Plena Vortaro ne estas verko de la Akademio de Esperanto, \tkvankam \u011di ja estis \u0109efredaktita de \u00c9mile \tGrosjean-Maupin [em\u00edl gro\u0135\u00e1n-mop\u00e9n], \ttiama Direktoro de la Sekcio de Komuna \tVortaro de la Lingva Komitato, kies celojn kaj laborojn poste \ttransprenis la nuna Akademio de Esperanto.<\/p>\n<\/div>\n<div id=\"sdfootnote5\">\n<p><a name=\"sdfootnote5sym\" href=\"#sdfootnote5anc\">2<\/a>\u0108i \ttie temas kaj pri signifo <strong>2<\/strong> kaj pri signifo <strong>2.a)<\/strong> de <em>kazo<\/em>, \tkio bone ilustras la proksimecon kaj koherecon de \u0109i tiuj du \tsignifoj.<\/p>\n<\/div>\n<div id=\"sdfootnote6\">\n<p><a name=\"sdfootnote6sym\" href=\"#sdfootnote6anc\">3<\/a>Jen \tekzemplo de signifo <strong>3.<\/strong><strong>a<\/strong><strong>)<\/strong> de <em>okazo<\/em>.<\/p>\n<\/div>\n<div id=\"sdfootnote7\">\n<p><a name=\"sdfootnote7sym\" href=\"#sdfootnote7anc\">4<\/a>La artikolo aperis unue sur la persona retejo de Pokrovskij (<a href=\"http:\/\/www.pok.heliohost.org\/eo\/artikoloj\/okazo\/okazo_kaj_kazo.html\">http:\/\/www.pok.heliohost.org\/eo\/artikoloj\/okazo\/okazo_kaj_kazo.html<\/a>) kaj poste sur Lingva Kritiko (<a href=\"http:\/\/lingvakritiko.com\/2014\/10\/23\/okazo-kaj-kazo\/\">http:\/\/lingvakritiko.com\/2014\/10\/23\/okazo-kaj-kazo<\/a>)<\/p>\n<\/div>\n<div id=\"sdfootnote8\">\n<p><a name=\"sdfootnote8sym\" href=\"#sdfootnote8anc\">5<\/a>La \tartikolo aperis en la numeroj 4-7 de la jarkolekto 2014 de La Ondo \tde Esperanto.<\/p>\n<\/div>\n<div id=\"sdfootnote9\">\n<p><a name=\"sdfootnote9sym\" href=\"#sdfootnote9anc\">6<\/a>Tio \ttamen ne signifas, ke la Sekcio volis malrekomendi la uzon de <em>afero<\/em> en tiu senco. En multaj situacioj, la uzo de <em>afero<\/em> en tiu senco povas esti akceptata. \t En jura kunteksto oni foje uzas la vorton <em>ju\u011dafero<\/em> kiel pli precizan alternativon al <em>afero<\/em>; \ttiu pli preciza formo \u0109iam ta\u016dgas kiel alternativo al profesia \tsignifo de <em>kazo<\/em> en jura kunteksto.<\/p>\n<\/div>\n<div id=\"sdfootnote10\">\n<p><a name=\"sdfootnote10sym\" href=\"#sdfootnote10anc\">7<\/a>Same \tkiel supre \u0109e piednoto 2, denove \ttemas kaj pri signifo <strong>2<\/strong> kaj pri signifo <strong>2.a)<\/strong> de <em>kazo<\/em>, \tkio bone ilustras la proksimecon kaj koherecon de \u0109i tiuj du \tsignifoj. Se oni sekvas la lingvouzon de Pokrovskij, oni devus \telekti inter <em>afero<\/em> kaj <em>okazo<\/em> por anstata\u016digi \u0109i tiun uzon de <em>kazo<\/em>, \tkaj en amba\u016d okazoj oni iom limigus la signifon. \u0108iuokaze, por mi \tsonus strange \u0109i tie uzi <em>afero<\/em>, \t\u0109ar estus malfacile kompreni, ke \u011di estas intencita en la senco de \t\u2018kazo\u2019 kaj ne en iu alia senco.<\/p>\n<\/div>\n","protected":false},"excerpt":{"rendered":"<p>En 2014 la Akademio de Esperanto intense studis kaj pridiskutis la signifokampojn de la vortoj kazo kaj okazo. Ja multaj Esperantistoj havas dubojn pri tio, kio estas la senco-distingo inter la du vortoj, kaj \u0109u entute estas rekomendinde uzi la vorton kazo en negramatika senco. La Akademio elverkis rekomendon pri la temo, kiun subtenis klara [&hellip;]<\/p>\n","protected":false},"author":51,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[10,31,11,9],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/643"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/51"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=643"}],"version-history":[{"count":19,"href":"https:\/\/lingvakritiko.com\/wp-json\/wp\/v2\/posts\/643\/revisions"}],"predecessor-version":[{"id":884,"href":"https:\/\/lingvakritiko.com\/wp-json\/wp\/v2\/posts\/643\/revisions\/884"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=643"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=643"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=643"}],"curies":[{"name":"wp","href":"https:\/\/api.w.org\/{rel}","templated":true}]}}