{"id":44,"date":"2007-03-10T03:15:23","date_gmt":"2007-03-10T03:15:23","guid":{"rendered":"http:\/\/lingvakritiko.com\/2007\/03\/10\/kial-do-oficialigi\/"},"modified":"2007-03-10T03:15:23","modified_gmt":"2007-03-10T03:15:23","slug":"kial-do-oficialigi","status":"publish","type":"post","link":"https:\/\/lingvakritiko.com\/2007\/03\/10\/kial-do-oficialigi\/","title":{"rendered":"Kial do oficialigi?"},"content":{"rendered":"<p>\u0134us aperis la <a href=\"http:\/\/akademio-de-esperanto.org\/oficialaj_informoj\/oficialaj_informoj_8_2007.html\">Na\u016da Oficiala Aldono al la Universala Vortaro<\/a>, en kiu <a href=\"http:\/\/akademio-de-esperanto.org\">la Akademio de Esperanto<\/a> oficialigis ankora\u016d 209 radikojn, aldone al la jam anta\u016de oficialaj 1977 lingvoelementoj, kaj aldone al la 2769 Fundamentaj morfemoj de Esperanto. La tuta sumo de oficialaj kaj Fundamentaj elementoj do nun sumi\u011das al 4955. (Tiajn statistika\u0135ojn oni povas trovi en <a href=\"http:\/\/akademio-de-esperanto.org\/akademia_vortaro\/klarigoj.html#statistikajhoj\">la klarigoj de la Akademia Vortaro<\/a>.)<\/p>\n<p>Kunlige kun tiu okaza\u0135o mi iafoje a\u016ddas dubojn pri la indeco de oficialigado de radikoj. \u0108u tio entute havas sencon (plu)?<\/p>\n<p><!--more--><\/p>\n<p>Vere la afero povas \u015dajni sufi\u0109e duba. \u0108u aliaj lingvoj havas distingon inter &#8220;oficialaj&#8221; kaj &#8220;ne-oficialaj&#8221; vortoj a\u016d morfemoj? \u0108u nia vivanta lingvo ne povas evolui kaj bonfarti tute sen tiaj burokrata\u0135oj? Anka\u016d kelkaj nunaj Akademianoj havas similajn dubojn pri la utileco de la Oficialaj Aldonoj.<\/p>\n<p>Kiel Akademiano, kaj precipe kiel direktoro de ties Sekcio pri la \u011cenerala Vortaro (kiu ellaboris la Na\u016dan Oficialan Aldonon), mi tre bonvenigas tiajn dubojn kaj tiajn diskutojn.<\/p>\n<p>Mi mem opinias, ke la duboj esence fontas el la esprimoj &#8220;oficiala&#8221; kaj &#8220;oficialigo&#8221;, kiuj la\u016d mi povas esti, kaj ofte estas, miskomprenigaj.<\/p>\n<p>Kiam oni parolas pri &#8220;vortoj oficialaj&#8221; kaj &#8220;vortoj neoficialaj&#8221;, tio vere povas \u015dajni vana kaj sensenca ludo. \u0108iuokaze \u0109iuj Esperantistoj, anka\u016d mi, kaj anka\u016d \u0109iuj aliaj Akademianoj, uzadas apud la vortoj Fundamentaj kaj oficialigitaj, anka\u016d neoficialajn vortojn. Multaj neoficialaj radikoj e\u0109 estas tre oftaj, iuj el ili e\u0109 aperas multe pli ofte ol iuj Fundamentaj elementoj.<\/p>\n<p>Sed se oni rigardas la aferon iom alie, \u011di tamen estas &#8211; la\u016d mi &#8211; tute sencohava.<\/p>\n<p>Tio, kion la Akademio vere plenumas per siaj Oficialaj Aldonoj, estas <strong>verkado de vortaro<\/strong>, nome de la <a href=\"http:\/\/akademio-de-esperanto.org\/fundamento\/universala_vortaro.html\"><cite>Universala Vortaro<\/cite><\/a>. \u0108iu Aldono ja nomi\u011das \u011duste &#8220;Aldono al la Universala Vortaro&#8221;.<\/p>\n<p>Jam en 1905, kiam aperis la Fundamento de Esperanto, \u0109iuj sciis, ke nia lingvo estas pli vasta ol la Fundamento mem, kaj ke \u011dia vortprovizo estas pli granda ol tiu de la Universala Vortaro. Jam tiam \u0109iuj, anka\u016d Zamenhof mem, uzadis anka\u016d elementojn, kiuj ne estis en tiu vortaro. Kaj ankora\u016d post 1905 li kaj \u0109iuj aliaj uzadis anka\u016d ne-Fundamentajn radikojn.<\/p>\n<p>Povas esti, ke iam iuj imagis, ke la celo de la oficialigado estas difini la sole \u011dustan radikoprovizon de nia lingvo, opiniante, ke oni uzu \u0109iam nur la Fundamentajn kaj &#8220;oficialajn&#8221; radikojn. Sed tio ne estas nun \u011dusta, kaj fakte neniam estis \u011dusta.<\/p>\n<p>La Universala Vortaro kune kun ties Aldonoj estas unu el la multaj vortaroj de Esperanto. Tiuj vortaroj estas diversspecaj, kaj ili havas diversajn a\u016dtoritatecojn. La Universala Vortaro estas unu el la plej a\u016dtoritataj. \u011ci difinas la trunkon de forte rekomendataj radikoj, kiujn oni prefere uzu, kiam kaj kiom tio estas ebla. Malanta\u016d tiu forta rekomendo staras Zamenhof, la Bulonja Deklaracio kaj la Akademio de Esperanto. Tial multaj atentas tiujn rekomendojn, sed certe ne sklave, nek centprocente, kaj tio estas tute en ordo. Pri devigado ja neniam temis. Tio estas klare legebla jam en la Fundamento mem, kaj anka\u016d en la Bulonja Deklaracio.<\/p>\n<p>La Universalan Vortaron pluverkas la Akademio (anta\u016de Lingva Komitato) de preska\u016d cent jaroj (la Unua OA aperis en 1909). Mi ne vidas kialon \u0109esigi tiun verkadon. La lingvo mem da\u016dre evoluas kaj \u011dia elementaro da\u016dre kreskas. Plu ekzistas bezono difini, kiuj el la multegaj radikoj de nia lingvo estas rekomendindaj kaj preferindaj, kaj plu ekzistas bezono, ke a\u016dtoritataj institucioj kaj vortaristoj helpu pri unuecigado de la uzo per rekomendado de certaj radikoformoj kaj certaj radikosignifoj. Tian laboron la Akademio faras per siaj Oficialaj Aldonoj. Iom similan laboron faras tiuj, kiuj verkas aliajn vortarojn, ekz. la Plenan Ilustritan Vortaron. Anka\u016d tiuj vortaroj rekomendas certajn formojn, kaj foje anka\u016d malrekomendas aliajn, kaj anka\u016d tiuj vortaroj diversmaniere provas unuecigi la signifojn kaj uzojn de la lingvoelementoj. Sed neniu el tiuj vortaristoj kaj institucioj imagas, ke nur ties vortaro pravas, a\u016d ke la lingvo konsistas nur el tio, kion enhavas kaj rekomendas tiu vortaro.<\/p>\n<p><a href=\"http:\/\/akademio-de-esperanto.org\/faktoj\/statuto.html\">La Statuto de la Akademio<\/a> difinas interalie la taskon verki vortaron de Esperanto kun difinoj en Esperanto. \u011custe tion la Akademio faras per siaj Oficialaj Aldonoj (kvankam anta\u016de oni ofte neglektis la difinojn en Esperanto). Mi faros tion, kion mi povas fari por ke la Akademio da\u016drigu kaj plibonigu tiun laboron. Fakte mi vidas neniun ajn kialon \u011din ne da\u016drigi. Oni nur ne miskomprenu la karakteron kaj celon de tiu vortara laboro.<\/p>\n<p>En la Enkonduka teksto de la Na\u016da Oficiala Aldono mi skribis interalie la jenon:<\/p>\n<blockquote>\n<p>Kiam la Akademio oficialigas radikon, tio formale signifas, ke \u011di aldonas tiun radikon al la Universala Vortaro, kiu estas parto de la Fundamento de Esperanto. Tio tamen ne signifas, ke la radiko fari\u011das Fundamenta, \u0109ar Fundamentaj estas nur tiuj elementoj, kiuj trovi\u011das en la origina netu\u015debla Fundamento. Praktike tia oficialigo havas la karakteron de forta rekomendo. Devige gvidi la lingvouzon la Akademio nek povas, nek volas, sed \u011di esperas, ke \u011diajn rekomendojn la uzantoj de la lingvo atentos kaj trovos utilaj.<\/p>\n<p>[&#8230;]<\/p>\n<p>Grava celgrupo estas la vortaristoj, al kiuj ni rekomendas prezenti unuavice la oficialajn sencojn de la koncernaj vortoj. Tiujn la vortaristoj tamen povas kompletigi per pliaj sencoj neoficialaj la\u016d la celo kaj bezonoj de la koncerna vortaro. Kompreneble neniel necesos citi niajn difinojn la\u016dvorte. Gravas la intencitaj ideoj.<\/p>\n<\/blockquote>\n<p>Kiel do kompreni la esprimon &#8220;oficiala&#8221;? Nu, \u011di esence signifas simple &#8220;aperanta en iu el la Aldonoj al la Universala Vortaro&#8221;. Tia vorto estas vorto en certa vortaro (ampleksigita versio de la Fundamenta Universala Vortaro). Sekve neoficiala vorto estas vorto, kiu ne estas en tiu vortaro, sed neniu vortaro enhavas \u0109iujn vortojn de la lingvo. Oni do ne miskomprenu, ke neoficiala vorto la\u016d la Akademio \u0109iam estas vorto ne-Esperanta, a\u016d vorto kiun oni ne uzu, a\u016d vorto malbona.<\/p>\n<p>Simile oni povas paroli pri elementoj &#8220;PIV-aj&#8221; (&#8220;aperantaj en la Plena Ilustrita Vortaro), kaj pri vortoj &#8220;ne-PIV-aj&#8221;, pri radikoj &#8220;Zamenhofaj&#8221; (&#8220;aperantaj en iuj el la tekstoj de Zamenhof&#8221;), kaj pri vortoj &#8220;ne-Zamenhofaj&#8221;, k.t.p.<\/p>\n<p>Tute povas esti, ke iuj, e\u0109 multaj, Esperantistoj trovas inde uzi, kiom eble, lingvoelementojn Fundamentajn kaj oficialajn (t.e. uzi elementojn, kiuj aperas en la Fundamento kaj en la Aldonoj al la Universala Vortaro). Ili tiam faras tion simple \u0109ar ili rigardas tiujn verkojn kiel a\u016dtoritatajn kaj sekvindajn. Kaj ili faras tion por helpi al la unueco de la lingvo, kaj por esti bone komprenataj. Multaj simile atentas pri tio, \u0109u tiu a\u016d jena vorto a\u016d radiko estas en la Plena Ilustrita Vortaro, \u0109ar ili rigardas tiun vortaron kiel a\u016dtoritatan, bonan kaj sekvindan (almena\u016d parte). En tio estas nenia kontra\u016ddiro a\u016d konflikto. Nia lingvo bezonas diversajn vortarojn kun diveraj specoj de a\u016dtoritato kaj kun diversaj celoj.<\/p>\n<p>Sed neniu vortaro, kiom ajn a\u016dtoritata la\u016d \u011diaj uzantoj, estas perfekta. <a href=\"http:\/\/bertilow.com\/piv\/\">La Plena Ilustrita Vortaro enhavas erarojn, e\u0109 multajn, iafoje e\u0109 tre gravajn.<\/a> Anka\u016d la Universala Vortaro enhavas erarojn. Kaj anka\u016d la Oficialaj Aldonoj de la Akademio enhavas erarojn. Tial nepre ne sufi\u0109as unu sola vortaro. La diversaj vortaroj kompletigas unu la alian per siaj diversaj labormetodoj kaj celoj. PIV estas tre ampleksa vortaro, kiu e\u0109 enhavas vortojn tre mar\u011denajn, e\u0109 iujn vortojn apena\u016d uzatajn, kaj e\u0109 kelkajn vortojn, kiujn tiu vortaro mem malrekomendas. <a href=\"http:\/\/akademio-de-esperanto.org\/akademia_vortaro\/\">La Akademia Vortaro<\/a> (= la Universala Vortaro kun \u0109iuj ties Aldonoj) enhavas nur vortojn, kiujn la Akademio forte rekomendas, kaj mencias plejparte nur la plej gravajn kaj kernajn sencojn de tiuj vortoj.<\/p>\n<p>Espereble la Esperanta popolo rigardas kaj plu rigardos la rekomendojn de la Akademio kiel utilajn kaj sekvindajn (tamen espereble neniu sekvos ilin blinde a\u016d sklave), sed tio plene dependas kaj plu dependos de la reputacio de la Akademio. La Akademio estus nenio sen la bonvolo de la Esperanta popolo. Mi esperas, ke la popolo trovos la \u0135us aperintan Na\u016dan Oficialan Aldonon bona kaj uzinda, kaj mi esperas, ke tio kontribuos al bona reputacio de la Akademio, kaj do al la a\u016dtoritateco de la Akademio.<\/p>\n<p>Kaj mi esperas, ke oni estonte \u011duste komprenos la sencon de la facile miskomprenbla, sed forte enradiki\u011dinta esprimo &#8220;oficiala radiko&#8221;.<\/p>\n","protected":false},"excerpt":{"rendered":"<p>\u0134us aperis la Na\u016da Oficiala Aldono al la Universala Vortaro, en kiu la Akademio de Esperanto oficialigis ankora\u016d 209 radikojn, aldone al la jam anta\u016de oficialaj 1977 lingvoelementoj, kaj aldone al la 2769 Fundamentaj morfemoj de Esperanto. La tuta sumo de oficialaj kaj Fundamentaj elementoj do nun sumi\u011das al 4955. (Tiajn statistika\u0135ojn oni povas trovi [&hellip;]<\/p>\n","protected":false},"author":2,"featured_media":0,"comment_status":"open","ping_status":"open","sticky":false,"template":"","format":"standard","meta":{"footnotes":""},"categories":[10,5,12,11,9],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/44"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/2"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=44"}],"version-history":[{"count":0,"href":"https:\/\/lingvakritiko.com\/wp-json\/wp\/v2\/posts\/44\/revisions"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=44"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=44"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=44"}],"curies":[{"name":"wp","href":"https:\/\/api.w.org\/{rel}","templated":true}]}}