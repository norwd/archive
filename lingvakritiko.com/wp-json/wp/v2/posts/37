{"id":37,"date":"2007-01-20T13:29:32","date_gmt":"2007-01-20T13:29:32","guid":{"rendered":"http:\/\/lingvakritiko.com\/2007\/01\/20\/pri-kelkaj-uzoj-de-po-en-la-biblio\/"},"modified":"2007-01-21T19:56:25","modified_gmt":"2007-01-21T19:56:25","slug":"pri-kelkaj-uzoj-de-po-en-la-biblio","status":"publish","type":"post","link":"https:\/\/lingvakritiko.com\/2007\/01\/20\/pri-kelkaj-uzoj-de-po-en-la-biblio\/","title":{"rendered":"Pri kelkaj uzoj de <i>po<\/i> en la Biblio"},"content":{"rendered":"<p>Ne dati\u011das de hiera\u016d la disputoj pri la vorto <i>po<\/i>. Akademiano Cherpillod epitetas \u011din e\u0109 <i>diabla<\/i> (NB: lian \u0109i-teman bro\u015duron ni beda\u016drinde ne povis konsulti anta\u016d ol verki tiun \u0109i artikolon). Ni provos en tiu \u0109i eseo unue skizi la problemaron \u0109irka\u016d tiu vorto kaj, due, prezenti kelkajn nekutimajn uz-ekzemplojn prenitajn el la Biblio.<\/p>\n<p><!--more--><\/p>\n<h3>La problemaro \u0109irka\u016d <i>po<\/i><\/h3>\n<p>Estas konate, ke la vorto <i>po<\/i> eniris en Esperanton sub influo de slavaj lingvoj, kaj ke alilingvanoj ofte penas alproprigi al si \u011dustan uzon de \u011di. La bazaj ekzemploj, troveblaj en la <i>Fundamento<\/i>, aspektas tamen sufi\u0109e klaraj kaj facilaj. Jen el la <i>Ekzercaro<\/i> (&sect;14):<\/p>\n<blockquote><p> Por miaj kvar infanoj mi a\u0109etis dek du pomojn, kaj al \u0109iu el la infanoj mi donis po tri pomoj. [&#8230;] Tiu \u0109i libro havas sesdek pa\u011dojn; tial, se mi legos en \u0109iu tago po dek kvin pa\u011doj, mi finos la tutan libron en kvar tagoj.<\/p><\/blockquote>\n<p>Ni trovas \u0109i tie jenan (partan) instruon:<\/p>\n<ul>\n<li><i>Po<\/i> anta\u016diras numeralon <i>N<\/i>.<\/li>\n<li>\u011ci substrekas, ke la koncernaj &#8220;objektoj&#8221; estas asignitaj al pluraj &#8220;ricevontoj&#8221; en egalaj partoj el <i>N<\/i> pecoj (tri pomoj por \u0109iu infano, dek kvin pa\u011doj por \u0109iu tago).<\/li>\n<li>Malgra\u016d ke la &#8220;objektoj&#8221; konsistigas la objektajn komplementojn de la koncernaj verboj, ili ne alprenas la akuzativan fina\u0135on.<\/li>\n<\/ul>\n<p>Kaj tuj aperas jenaj demandoj:<\/p>\n<ul>\n<li> Kial do uzi <i>po<\/i> en tiaj frazoj? Ja anka\u016d sen \u011di la frazoj estas tute klaraj kaj samsignifaj. <\/li>\n<li>Kial do ne akuzativigi la objekton, se fidi al la kvara regulo de la <i>Fundamenta Gramatiko<\/i>, kiu indikas, ke <i>po kvin<\/i> estas aparta speco de numeralo: <\/li>\n<\/ul>\n<blockquote><p> On met <i>po<\/i> avant ces nombres pour marquer les num&eacute;raux <i>distributifs<\/i> [&#8230;] <i>po kvin<\/i> &ndash; au taux de cinq (chacun)<a NAME=\"sdfootnote1anc\" HREF=\"#sdfootnote1sym\"><sup>1<\/sup><\/a><\/p><\/blockquote>\n<p>La uzantoj de la lingvo rapidis sciigi siajn dubojn al la Majstro, kiu jene respondis en unu el siaj <i>Lingvaj Respondoj<\/i>, en la jaro 1891 ([Zamenhof&nbsp;1962:&sect;79]):<\/p>\n<blockquote><p> Inter la esprimoj &#8220;doni po 2 pecojn&#8221; kaj &#8220;doni po 2 pecoj&#8221; estas ankora\u016d malfacile diri, kiu estas la pli bona, kaj tial amba\u016d esprimoj estas uzeblaj kaj bonaj. Tamen konsiderante, ke danke la intervenon de la vorto &#8220;po&#8221; la &#8220;pecoj&#8221; jam ne dependas rekte de la &#8220;doni&#8221;<a NAME=\"sdfootnote2anc\" HREF=\"#sdfootnote2sym\"><sup>2<\/sup><\/a>, ni konsilas uzi post &#8220;po&#8221; (tiel same kiel post &#8220;da&#8221;) la nominativon (&#8220;doni po 2 pecoj&#8221;). Alia ka\u016dzo por tiu \u0109i konsilo estas anka\u016d la cirkonstanco, ke la\u016d nia opinio &#8220;\u0109ie, kie oni dubas inter la nominativo kaj akuzativo, oni devas uzi la nominativon&#8221;.<\/p><\/blockquote>\n<p>Kiun regulon aplikis al si mem Zamenhof rilate tiun precizan punkton? \u015cajnas, ke li preska\u016d neniam akuzativigis objekton enkondukitan de <i>po<\/i>. Sed estas famaj kontra\u016dekzemploj. Oni trovas en [Wennergren&nbsp;2005] jenon el [Zamenhof&nbsp;1929:p.&nbsp;100, piednote]:<\/p>\n<blockquote><p> La skribantoj de artikoloj devas dissendi po unu presitan ekzempleron al siaj korespondantoj.<\/p><\/blockquote>\n<p>Sed la a\u016dtoro retiris \u011din post kontrolo de la koncerna presita verko, en kiu fakte aperas &#8220;po unu presita ekzemplero&#8221;! Pli firma estas la ekzemplo citita de [PIV&nbsp;2002]:<\/p>\n<blockquote><p> al \u0109iu li donis po kvin dolarojn<sup>Z<\/sup><\/p><\/blockquote>\n<p>Ja eblas retrovi \u011dian fonton en la ekzercaro de la <i>Dua Libro<\/i> ([Zamenhof&nbsp;1888]) kaj \u0109i-foje ne estas dubo pri \u011dia a\u016dtenteco, sed la lingva\u0135o de la koncerna verko povas esti konsiderata ar\u0125aika kaj tiu uz-ekzemplo de <i>po<\/i> estas la ununura en \u011di.<\/p>\n<p>Ni volis ne limi\u011di al la demando pri uzo de akuzativo post <i>po<\/i> kaj surbaze de Bibliaj ekzemploj vastigis la kampon por esplori<\/p>\n<ul>\n<li>kiujn vortojn povas regi <i>po<\/i>, <\/li>\n<li>kiel esprimi\u011das la &#8220;ricevontoj&#8221;,<\/li>\n<li>kiun sintaksan funkcion povas alpreni sintagmo enkondukita de <i>po<\/i> (mallonge <i>po<\/i>-sintagmo), kaj kiel esprimi\u011das tiu funkcio.<\/li>\n<\/ul>\n<h3>Bibliaj ekzemploj<\/h3>\n<p>La Biblio estas aparte interesa tereno por studi la uzon de <i>po<\/i>. Efektive, temas pri verko, en kiu la vorto <i>po<\/i> tre ofte aperas en la E-a traduko, dum \u011diaj fontlingvoj, i.a. la hebrea kaj la greka, ne konas \u011din sub tiu \u0109i formo. Aliflanke ekzistas multaj tradukoj de \u011di, inkluzive en la rusa, kiu ja konas la prepozicion <i>po<\/i>. Komparado inter la diverslingvaj versioj povas esti nur fruktodona. La retaj eldonoj, kiujn ni konsultis, estas menciitaj en la bibliografio.<\/p>\n<p>Ni tuj precizigu, ke ni ne premisas, ke la E-a Biblio, en sia tradicia formo, estas verko de Zamenhof. Kelkajn ekzemplojn ni tamen povis pruvi Zamenhofaj, sed ni ne aparte penis kontroli \u0109iujn, kvankam valorus iam fari tion.<\/p>\n<h4>Objekta funkcio<\/h4>\n<p>Ni komencu de ekzemplo tute simila al tiuj de la <i>Fundamento<\/i>:<\/p>\n<blockquote><p> <sup>2<\/sup>Serafoj staris supre de Li; \u0109iu havis po ses flugiloj. [Jes,&nbsp;6]<\/p><\/blockquote>\n<p>Ni tamen notu la malgrandan diferencon, ke la &#8220;ricevontoj&#8221;, t.e. la serafoj, estas referencataj per la vorto <i>\u0109iu<\/i>, kiu \u0109i-foje aperas en la subjekto, kaj ne en la <i>po<\/i>-sintagmo mem. Restas tamen, ke e\u0109 sen <i>po<\/i>, tiu frazo nenion perdus. Kial do uzi <i>po<\/i> \u0109i tie? Simple pro fideleco al la originaloj. Ja en la rusa ni havas <i>\u0443 \u043a\u0430\u0436\u0434\u043e\u0433\u043e \u0438\u0437 \u043d\u0438\u0445 \u043f\u043e \u0448\u0435\u0441\u0442\u0438 \u043a\u0440\u044b\u043b<\/i> (\u0109e \u0109iu el ili po ses flugiloj), sed anka\u016d la latina kaj la greka havas disdividan esprimon tamen tute alian, kaj parencan al tiu uzata de la hebrea:<\/p>\n<table>\n<tr>\n<td WIDTH=329 HEIGHT=26><font color=\"#5e11a6\" size=\"+1\">&#1513;&#1473;&#1461;&#1513;&#1473; &#1499;&#1468;&#1456;&#1504;&#1464;&#1508;&#1463;&#1497;&#1460;&#1501; &#1513;&#1473;&#1461;&#1513;&#1473; &#1499;&#1468;&#1456;&#1504;&#1464;&#1508;&#1463;&#1497;&#1460;&#1501; &#1500;&#1456;&#1488;&#1462;&#1495;&#1464;&#1491; &#1489;&#1468;&#1460;&#1513;&#1473;&#1456;&#1514;&#1468;&#1463;&#1497;&#1460;&#1501;<\/font> <\/td>\n<td WIDTH=350>ses flugiloj ses flugiloj al unu en du <\/td>\n<\/tr>\n<tr>\n<td WIDTH=329 HEIGHT=26><font face=\"Lucida Sans Unicode\" color=\"#5e11a6\" size=\"-1\">&epsilon;&#788;&#768;&xi; &pi;&tau;&#941;&rho;&upsilon;&gamma;&epsilon;&sigmaf; &tau;&omega;&#771;&#808; &epsilon;&#788;&nu;&iota;&#768; &kappa;&alpha;&iota;&#768; &epsilon;&#788;&#768;&xi; &pi;&tau;&#941;&rho;&upsilon;&gamma;&epsilon;&sigmaf; &tau;&omega;&#771;&#808; &epsilon;&#788;&nu;&#943;<\/font> <\/td>\n<td WIDTH=350>ses flugiloj al unu kaj ses flugiloj al unu <\/td>\n<\/tr>\n<tr>\n<td WIDTH=329><font color=\"#5e11a6\"><i>sex alae uni et sex alae alteri<\/i><\/font> <\/td>\n<td WIDTH=350>ses flugiloj al unu kaj ses flugiloj al alia <\/td>\n<\/tr>\n<\/table>\n<p>La ekzemplo montras objektan <i>po<\/i>-sintagmon sen akuzativo kaj jukas onin ser\u0109i, \u0109u en la sama teksto tamen ne aperas akuzativaj ekzemploj. Ni sukcesis trovis jenon:<\/p>\n<blockquote><p> <sup>25<\/sup>Dum sep tagoj alportu \u0109iutage pekoferan kapron; kaj ili alportu po unu bovido el la bovoj kaj po unu vir\u015dafo el la \u015dafoj, sendifektajn. [Jeh,&nbsp;43]<\/p><\/blockquote>\n<p>en kiu kurioze aperas la akuzativa adjektivo <i>sendifektajn<\/i>, dependanta de la nominativaj <i>po unu bovido<\/i> kaj <i>po unu vir\u015dafo&nbsp;<\/i>! Parenteze indas rimarki, ke la &#8220;ricevonto&#8221; ligita al <i>po<\/i> ne estas klara el la sola frazo: \u0109u oni petas bovidon kaj vir\u015dafon por \u0109iu el la sep tagoj (kiel ja estas por la pekofera kapro), a\u016d de \u0109iu el la personoj referencataj per <i>ili&nbsp;<\/i>? La rusa traduko uzas <i>po<\/i> en amba\u016d frazoj (<i>\u043f\u0440\u0438\u043d\u043e\u0441\u0438 [\u2026] \u043f\u043e \u043a\u043e\u0437\u043b\u0443 \u0432 \u0434\u0435\u043d\u044c; \u0442\u0430\u043a\u0436\u0435 \u043f\u0443\u0441\u0442\u044c \u043f\u0440\u0438\u043d\u043e\u0441\u044f\u0442 [\u2026] \u043f\u043e \u0442\u0435\u043b\u044c\u0446\u0443 [\u2026] \u0438 \u043f\u043e \u043e\u0432\u043d\u0443<\/i>), dum la latina kaj la greka esprimas disdividon nur en la unua frazo kaj nur pere de vorto signifanta <i>\u0109iutage<\/i>.<\/p>\n<p>Sed, koncerne akuzativecon de objektaj <i>po<\/i>-sintagmoj, aparte interesa aspektas la sekva ekzemplo:<\/p>\n<blockquote><p> <sup>3<\/sup>Kaj diru al ili: Jen estas la fajrofero, kiun vi devas alportadi al la Eternulo: \u015dafidojn jara\u011dajn sendifektajn po du en \u0109iu tago, kiel konstantan bruloferon. [Nom,&nbsp;28]<\/p><\/blockquote>\n<p>Unue estas tre stranga la fakto, ke la sintagmo de <i>\u015dafidoj<\/i> aperas akuzative, dum oni atendus, ke \u011di rolas, kiel predikativo en elipsa propozicio: [la fajrofero estas] <i>\u015dafidoj po du en \u0109iu tago<\/i>. Kaj, fakte, la rusa, kiu \u0109i-okaze ne uzas <i>po<\/i>, montras nominativon: <i>\u0434\u0432\u0430 \u0430\u0433\u043d\u0446\u0430 \u043e\u0434\u043d\u043e\u043b\u0435\u0442\u043d\u0438\u0445 \u0431\u0435\u0437 \u043f\u043e\u0440\u043e\u043a\u0430 \u043d\u0430 \u0434\u0435\u043d\u044c<\/i> (akuzativo estus <i>\u0434\u0432\u0443\u0445 \u0430\u0433\u043d\u0446\u0435\u0432 \u043e\u0434\u043d\u043e\u043b\u0435\u0442\u043d\u0438\u0445<\/i>). Sed la greka kaj la latina ja uzas akuzativon, kion oni povas pravigi konsiderante, a\u016d ke la koncerna sintagmo iel rolas kiel apudmeto al la akuzativa rilata pronomo, a\u016d ke temas pri objekto de neesprimita verbo <i>vi devas alporti<\/i>. \u0108i-lasta argumento povas validi anka\u016d en Esperanto.<\/p>\n<p>Ni kontrolis, ke la tekstero devenas de Zamenhof, do la dua kaj \u0109efa stranga\u0135o estas la nekutima uzo de akuzativo en tiu sintagmo, kiun oni volonte reskribus: <i>po du jara\u011dajn sendifektajn \u015dafidojn<\/i>. \u0108u la pozicio de la numeralo post la substantivo povus indiki alian sintaksan strukturon, a\u016d \u0109u temas pri pa\u016dso de la fontaj tekstoj?<\/p>\n<table>\n<tr>\n<td WIDTH=346 HEIGHT=26><font color=\"#5e11a6\" size=\"+1\">&#1499;&#1468;&#1456;&#1489;&#1464;&#1513;&#1474;&#1460;&#1497;&#1501; &#1489;&#1468;&#1456;&#1504;&#1461;&#1497;&#1470;&#1513;&#1473;&#1464;&#1504;&#1464;&#1492; &#1514;&#1456;&#1502;&#1460;&#1497;&#1502;&#1460;&#1501; &#1513;&#1473;&#1456;&#1504;&#1463;&#1497;&#1460;&#1501; &#1500;&#1463;&#1497;&#1468;&#1493;&#1501;<\/font> <\/td>\n<td WIDTH=367>\u015dafidoj jara\u011daj sendifektaj du por la tago <\/td>\n<\/tr>\n<tr>\n<td WIDTH=346 HEIGHT=26><font face=\"Lucida Sans Unicode\" color=\"#5e11a6\" size=\"-1\">&alpha;&#787;&mu;&nu;&omicron;&upsilon;&#768;&sigmaf; &epsilon;&#787;&nu;&iota;&alpha;&upsilon;&sigma;&#943;&omicron;&upsilon;&sigmaf; &alpha;&#787;&mu;&#974;&mu;&omicron;&upsilon;&sigmaf; &delta;&#973;&omicron; &tau;&eta;&#768;&nu; &eta;&#788;&mu;&#941;&rho;&alpha;&nu;<\/font> <\/td>\n<td WIDTH=367>\u015dafidojn unujara\u011dajn sendifektajn du la tagon <\/td>\n<\/tr>\n<tr>\n<td WIDTH=346><i><font color=\"#5e11a6\">agnos anniculos inmaculatos duos cotidie<\/font><\/i> <\/td>\n<td WIDTH=367>\u015dafidojn jara\u011dajn sendifektajn du \u0109iutage <\/td>\n<\/tr>\n<\/table>\n<p>Pa\u016dso estas probabla, sed alia interpreto estas ebla, nome, ke <i>po du \u0109iutage<\/i> konsistigas manieran adjekton de la (elipsita) verbo <i>alporti<\/i>. <\/p>\n<p>Ja ni konas similajn okazojn, en kiuj la <i>po<\/i>-esprimo rolas tiel, ekz-e: <i>ni promenadis po du<\/i>. En tiu \u0109i frazo oni ver\u015dajne trovus pli bone uzi <i>duope<\/i>, sed se la numeralo ne referencas al la subjekto, <i>duope<\/i> ne \u0109iam funkcias. Ekz-e <\/p>\n<blockquote><p> Mi a\u0109etis keston da boteloj. Ilin ni trinkis po du.<\/p><\/blockquote>\n<p>En tia frazo <i>duope<\/i> implicus, ke la trinkantoj estis du. Aliflanke aspektas klare, ke male al tio, kion oni povus diri pri la frazo <i>ni trinkis po du botelojn<\/i>, <i>po du<\/i> en la supra ekzemplo ne rolas kiel epiteto en la objekta sintagmo de <i>ilin<\/i>, \u011di rolas kiel iu komplemento de la verbo<a NAME=\"sdfootnote3anc\" HREF=\"#sdfootnote3sym\"><sup>3<\/sup><\/a>. Kaj se ni aldonas la precizigon <i>\u0109iutage<\/i>, t.e.<\/p>\n<blockquote><p> Mi a\u0109etis keston da boteloj. Ilin ni trinkis po du \u0109iutage.<\/p><\/blockquote>\n<p>aperas la demando, \u0109u la adverbo kreas apartan tempan adjekton, rilatan al <i>trinkis<\/i>, a\u016d \u0109u \u011di eniras la <i>po<\/i>-sintagmon alportante la necesan precizigon pri la &#8220;ricevonto&#8221;. <\/p>\n<p>Alia interesa ekzemplo de \u015dajne objekta <i>po<\/i>-sintagmo estas:<\/p>\n<blockquote><p> <sup>26<\/sup>[&#8230;] kaj palmornamojn \u011diaj kolonoj havis po unu sur unu flanko kaj unu sur la alia flanko. [Jeh,&nbsp;40]<\/p><\/blockquote>\n<p>Ni retrovas en \u011di la akuzativan substantivon kaj la <i>po<\/i>-esprimon, disigitan de la substantivo, de kiu \u011di \u015dajnas logike dependi. Aparta\u0135oj de tiu ekzemplo tamen estas la strangega <i>po unu&#8230; kaj unu<\/i>, kaj la fakto, ke la du &#8220;ricevontoj&#8221; estas plene cititaj, kio igas <i>po<\/i> tute superflua, kaj e\u0109 mal\u011dusta la\u016d la kutima regulo. Aperas do la demando, kial la tradukinto enkondukis tiun <i>po<\/i>, kiun oni ne trovas, ekzemple, en la rusa traduko. Temas ver\u015dajne pri deziro de fideleco al la prafontoj, en kiuj aperas la ripetita numeralo, kutima signo de disdivido.<\/p>\n<table>\n<tr VALIGN=TOP>\n<td WIDTH=346 HEIGHT=26><font color=\"#5e11a6\" size=\"+1\">&#1514;&#1460;&#1502;&#1512;&#1460;&#1497;&#1501; &#1500;&#1493; &#1488;&#1462;&#1495;&#1464;&#1491; &#1502;&#1460;&#1508;&#1468;&#1493; &#1493;&#1456;&#1488;&#1462;&#1495;&#1464;&#1491; &#1502;&#1460;&#1508;&#1468;&#1493; <\/font> <\/td>\n<td WIDTH=367>palmoj al-\u011di unu de-tie kaj-unu de-tie<a NAME=\"sdfootnote4anc\" HREF=\"#sdfootnote4sym\"><sup>4<\/sup><\/a> <\/td>\n<\/tr>\n<tr VALIGN=TOP>\n<td WIDTH=346 HEIGHT=26><font face=\"Lucida Sans Unicode\" color=\"#5e11a6\" size=\"-1\">&phi;&omicron;&#943;&nu;&iota;&kappa;&epsilon;&sigmaf; &alpha;&upsilon;&#787;&tau;&eta;&#771;&#808; &epsilon;&iota;&#788;&#771;&sigmaf; &epsilon;&#787;&#833;&nu;&theta;&epsilon;&nu; &kappa;&alpha;&iota;&#768; &epsilon;&iota;&#788;&#771;&sigmaf; &epsilon;&#787;&#833;&nu;&theta;&epsilon;&nu; <\/font> <\/td>\n<td WIDTH=367>palmoj \u011diaj unu de-tie kaj unu de-tie <\/td>\n<\/tr>\n<tr VALIGN=TOP>\n<td WIDTH=346><i><font color=\"#5e11a6\">celatae palmae erant una hinc et altera inde<\/font><\/i> <\/td>\n<td WIDTH=367>ka\u015ditaj(?) palmoj estis unu de-tie-\u0109i kaj alia de-tie <\/td>\n<\/tr>\n<\/table>\n<div align=\"center\">&#4335;&#4335;&#4335;&#4335;<\/div>\n<p>Ni ne pretendas solvi \u0109iujn levitajn demandojn, kiujn ni do lasas malfermitaj, sed \u015dajnas al ni, ke la supre menciitaj ekzemploj alportas originalan prilumon al la problemo de akuzativigo de objekta <i>po<\/i>-sintagmo.<\/p>\n<h4>Subjekta kaj predikativa funkcioj<\/h4>\n<p>En la sekva ekzemplo ni vidos, ke la <i>po<\/i>-sintagmo povas havi en la frazo anka\u016d subjektan funkcion:<\/p>\n<blockquote><p> <sup>13<\/sup>Kaj po unu ulno \u0109iuflanke el la superflua longo de la tapi\u015doj superpendu super amba\u016d flankoj de la tabernaklo, por kovri \u011din. [Eli,&nbsp;26]<\/p><\/blockquote>\n<p>Efektive, strangas vidi subjekton, enkondukitan de io, kion oni kutimas konsideri prepozicio<a NAME=\"sdfootnote5anc\" HREF=\"#sdfootnote5sym\"><sup>5<\/sup><\/a>. Same strange estas, ke pro tio ekzistas substantiv-kernaj sintagmoj, kapablaj indiferente roli kiel subjekto a\u016d objekto, kvankam la risko de ambiguaj frazoj estas tre malgranda. Necesus ekzemple elpensi frazojn de la tipo: <i>man\u011du po du \u015dafoj \u0109iutage<\/i>.<\/p>\n<p>Pli \u011dena estas la ebla konfuzo inter subjekto kaj predikativo, kiu ekzistas anka\u016d \u0109e sintagmoj sen <i>po<\/i>, kiel en la ekzemplo citata de M. Duc Goninaz: <i>martiro estos \u015dia edzo<\/i>. Simila dubo trovi\u011das en la ekzemplo<\/p>\n<blockquote><p> <sup>7<\/sup>Kaj \u011dia ver\u015dofero estu po kvarono de hino \u0109e unu \u015dafido. [Nom,&nbsp;28]<\/p><\/blockquote>\n<p>en kiu, tamen, la <i>po<\/i>-sintagmo plej ver\u015dajne rolas kiel predikativo. Parenteze ni notu la nekutiman formon de la ricevonto (<i>\u0109e unu \u015dafido<\/i>) anstata\u016d la pli kompreneblan <i>por \u0109iu \u015dafido<\/i>. Kaj tio estas ekzemplo, en kiu la vorto <i>po<\/i> regas ne numeralon, sed kvanto-espriman substantivon<a NAME=\"sdfootnote6anc\" HREF=\"#sdfootnote6sym\"><sup>6<\/sup><\/a>.<\/p>\n<p>Aparte kurioza estas tiu alia ekzemplo de <i>po<\/i>-sintagmo, \u015dajne subjekta:<\/p>\n<blockquote><p> <sup>11<\/sup>Kaj la Eternulo diris al Moseo: Po unu estro en tago ili alportu sian oferon por la ina\u016dguro de la altaro. [Nom,&nbsp;7] <\/p><\/blockquote>\n<p>Ne povas ne surprizi la pronomo <i>ili<\/i>, kiu rolas subjekte, redunde apud la <i>po<\/i>-sintagmo. Surprizas ne nur la redundeco, sed anka\u016d la nombro de tiu pronomo: oni ja atendus, ke <i>po unu estro<\/i> akordi\u011du en ununombro (ekz-e <i>po unu estro en tago estu vokata al la templo<\/i>). Malfacilas apogi sian rezonadon sur la fontaj tekstoj, \u0109ar en la koncernaj lingvoj ne uzi\u011das la personaj pronomoj. La hebrea versio, ekzemple, tekstas<\/p>\n<blockquote>\n<div align=\"right\"><font color=\"#5e11a6\" size=\"+1\">&#1504;&#1464;&#1513;&#1474;&#1460;&#1497;&#1488; &#1488;&#1462;&#1495;&#1464;&#1491; &#1500;&#1463;&#1497;&#1468;&#1493;&#1501; &#1504;&#1464;&#1513;&#1474;&#1460;&#1497;&#1488; &#1488;&#1462;&#1495;&#1464;&#1491; &#1500;&#1463;&#1497;&#1468;&#1493;&#1501; &#1497;&#1463;&#1511;&#1456;&#1512;&#1460;&#1497;&#1489;&#1493;&#1468; &#1488;&#1462;&#1514;&#1470;&#1511;&#1464;&#1512;&#1456;&#1489;&#1468;&#1464;&#1504;&#1464;&#1501;<\/font><\/div>\n<\/blockquote>\n<p>(princo unu por-la-tago princo unu por-la-tago ili-oferu ilian-oferon). Tre fidele la greka versio tekstas <font face=\"Lucida Sans Unicode\" color=\"#5e11a6\" size=\"-1\">&alpha;&#787;&#833;&rho;&chi;&omega;&nu; &epsilon;&iota;&#788;&#771;&sigmaf; &kappa;&alpha;&theta;&#8217; &eta;&#788;&mu;&#941;&rho;&alpha;&nu; &alpha;&#787;&#833;&rho;&chi;&omega;&nu; &kappa;&alpha;&theta;&#8217; &eta;&#788;&mu;&#941;&rho;&alpha;&nu; &pi;&rho;&omicron;&sigma;&omicron;&#943;&sigma;&omicron;&upsilon;&sigma;&iota;&nu; &tau;&alpha;&#768; &delta;&omega;&#771;&rho;&alpha; &alpha;&upsilon;&#787;&tau;&omega;&#771;&nu;<\/font>. La latina tamen pli similas sintakse al niaj modernaj versioj, kaj e\u0109 uzas la disdividan numeralon <i>singuli<\/i> (po unu), kiu postulas plurnombron \u0109e akordi\u011do: <i>singuli duces per singulos dies offerant munera<\/i>.<\/p>\n<p>Se reveni al la E-a versio, ni povas sugesti alian interpreton, ol la esceptan redundon de subjekto, nome ke la <i>po<\/i>-sintagmo ne rolas kiel subjekto en tiu frazo, sed a\u016d kiel ia maniera adjekto de <i>alportu<\/i>, a\u016d kiel ia komplemento de la subjekto <i>ili<\/i>.<\/p>\n<h4>Adjekta funkcio<\/h4>\n<p>Ni jam aludis pri tio, ke en iuj ekzemploj la <i>po<\/i>-sintagmo povus havi adjektan valoron. Sed ekzistas e\u0109 pli klaraj ekzemploj de tio. Interesa estas:<\/p>\n<blockquote><p> <sup>34<\/sup>La\u016d la nombro de la tagoj, dum kiuj vi esplorrigardis la landon, kvardek tagoj, po jaro pro \u0109iu tago, vi portos la punon pro via malbonago dum kvardek jaroj, por ke vi ekkonu Mian malfavoron. [Nom,&nbsp;14]<\/p><\/blockquote>\n<p>kies \u0109efa parto estas: <i>vi portos la punon dum kvardek jaroj, po jaro pro \u0109iu tago de via esplorrigardado<\/i>. En tiu frazo estas jam unu klara tempa adjekto, enkondukita de <i>dum<\/i>, sed la <i>po<\/i>-sintagmo alportas klarigon pri la kalkulmaniero kaj mem konsistigas tempan adjekton, simile al tio, kion oni povas observi en pli simpla frazo de la tipo: <i>li dibo\u0109is tre longe, tutan diurnon<\/i>. Kaj tuj frapas, ke same kiel objekta <i>po<\/i>-sintagmo kutime ne portas la akuzativan rolmontrilon, tiu \u0109i tempadjekta sintagmo havas neniun tempan rolmontrilon. Moderna parolanto de Esperanto preferus certe diri: <i>vi portos la punon dum po jaro pro \u0109iu tago de via esplorrigardado<\/i> a\u016d <i>po jaron<\/i>, por ekspluati la eblon uzi akuzativon anstata\u016d <i>dum<\/i>. Kaj samtempe, en tiu tempa adjekto, danke al uzo de prepozicio <i>pro<\/i> por enkonduki la &#8220;ricevonton&#8221;, miksi\u011das nuanco, ke ne nur la puno estas kalkulata la\u016d iu arbitre trovata nombro da tagoj, sed ke tiuj tagoj de esplorrigardado estas la kialo de la puno.<\/p>\n<p>Alia ekzemplo klare montras manieran adjekton, same sen rolmontrilo:<\/p>\n<blockquote><p> <sup>27<\/sup>Kaj dividu la prenita\u0135on po duono inter tiuj, kiuj partoprenis en la milito kaj iris batali, kaj inter la tuta komunumo. [Nom,&nbsp;31]<\/p><\/blockquote>\n<p>\u0108i tie la <i>po<\/i>-sintagmon povus anstata\u016di <i>en egalajn partojn<\/i>. La &#8220;ricevontoj&#8221; estas esprimitaj en komplika maniero: estas fakte nur du, unuflanke la militintoj, kaj aliflanke la cetero de la komunumo.<\/p>\n<h4>Aliaj funkcioj<\/h4>\n<p>Krom funkciojn rilatajn al la predikato <i>po<\/i>-sintagmo povas foje havi rolon anka\u016d ene de substantiva sintagmo. <\/p>\n<blockquote><p> <sup>13<\/sup>Kaj jen estas la mezuroj de la altaro la\u016d ulnoj, kun aldono po manlar\u011do por \u0109iu ulno. [Jeh,&nbsp;43]<\/p><\/blockquote>\n<p>Klarigo: oni donas la dimensiojn de la altaro la\u016d mezurunuo nomata &#8220;ulno&#8221;, kiu tamen estas pli granda ol la kutima ulno je unu manlar\u011do.<\/p>\n<p>Indas prezenti per krampado la kaskadan strukturon de la subjekta sintagmo: <\/p>\n<div align=\"center\">[la mezuroj [de la altaro] [la\u016d ulnoj [kun aldono [po manlar\u011do por \u0109iu ulno]]]].<\/div>\n<p>Kaj ni vidas, ke la <i>po<\/i>-sintagmo rolas suplemente, pli precize kiel objekto de la ag-substantivo <i>aldono<\/i>. Indas kompari la E-an tekston kun la nacilingvaj, alimaniere konstruitaj, \u0109ar sen ag-substantivo:<\/p>\n<table>\n<tr>\n<td WIDTH=346 HEIGHT=26 VALIGN=TOP><font color=\"#5e11a6\" size=\"+1\">&#1493;&#1456;&#1488;&#1461;&#1500;&#1468;&#1462;&#1492; &#1502;&#1460;&#1491;&#1468;&#1493;&#1514; &#1492;&#1463;&#1502;&#1468;&#1460;&#1494;&#1456;&#1489;&#1468;&#1461;&#1495;&#1463; &#1489;&#1468;&#1464;&#1488;&#1463;&#1502;&#1468;&#1493;&#1514; &#1488;&#1463;&#1502;&#1468;&#1464;&#1492; &#1488;&#1463;&#1502;&#1468;&#1464;&#1492; &#1493;&#1464;&#1496;&#1508;&#1463;&#1495;<\/font><\/td>\n<td WIDTH=354>kaj-tiuj mezuroj de-la-altaro en ulnoj ulno ulno kaj-manlar\u011do<\/td>\n<\/tr>\n<tr>\n<td WIDTH=346 HEIGHT=26 VALIGN=TOP><font face=\"Lucida Sans Unicode\" size=\"-1\" color=\"#5e11a6\">&kappa;&alpha;&iota;&#768; &tau;&alpha;&upsilon;&#771;&tau;&alpha; &tau;&alpha;&#768; &mu;&#941;&tau;&rho;&alpha; &tau;&omicron;&upsilon;&#771; &theta;&upsilon;&sigma;&iota;&alpha;&sigma;&tau;&eta;&rho;&#943;&omicron;&upsilon; &epsilon;&#787;&nu; &pi;&#942;&chi;&epsilon;&iota; &tau;&omicron;&upsilon;&#771; &pi;&#942;&chi;&epsilon;&omicron;&sigmaf; &kappa;&alpha;&iota;&#768; &pi;&alpha;&lambda;&alpha;&iota;&sigma;&tau;&eta;&#771;&sigmaf;<\/font><\/td>\n<td WIDTH=354>kaj tiuj la mezuroj de-la altaro en ulno de-la ulno kaj manlar\u011do<\/td>\n<\/tr>\n<tr>\n<td WIDTH=346 VALIGN=TOP><i><font color=\"#5e11a6\">istae autem mensurae altaris in cubito verissimo qui habebat cubitum et palmum<\/font><\/i><\/td>\n<td WIDTH=354>tiuj kaj mezuroj de-altaro en ulno plej-vera, kiu havis ulnon kaj manlar\u011don<\/td>\n<\/tr>\n<\/table>\n<h3>Konkludo<\/h3>\n<p>En tiu \u0109i eseo ni montris, ke la Biblio enhavas plurajn nekutimajn uz-ekzemplojn de la vorto <i>po<\/i>. La <i>po<\/i>-sintagmo povas havi plurajn rolojn en la frazo, sed tiu rolo ne estas indikita de kiu ajn rolmontrilo (prepozicio a\u016d akuzativa fina\u0135o). Ni tamen vidis ekzemplojn de <i>po<\/i>-esprimo, kiuj \u015dajne dependas de akuzativa substantivo, kaj neakuzativan <i>po<\/i>-sintagmon kun akuzativa adjektiva epiteto. <\/p>\n<p>Uzo de <i>po<\/i> \u015dajnas ne \u0109iam necesa, kaj foje pravigita nur de fideleco al la fontaj tekstoj, kiuj mem havas po plurajn manierojn esprimi disdividon per diversaj ripetaj rimedoj. Anka\u016d tre frapa estas la diverseco de la manieroj enkonduki la &#8220;ricevontojn&#8221; de la disdividado: <i>por \u0109iu<\/i>, <i>pro \u0109iu<\/i>, <i>en<\/i>, <i>en \u0109iu<\/i>, <i>\u0109iu-X-e<\/i>, <i>\u0109e unu<\/i>&#8230;, kiuj fojfoje e\u0109 tute malaperas kaj devas esti ser\u0109ataj en la kunteksto. <\/p>\n<ul>\n<p>Temoj por plua laboro: kontroli la Z-econ de la Bibliaj ekzemploj; detale analizi la &#8220;ricevontojn&#8221;; establi katalogon de \u0109iuj vortoj regataj de <i>po<\/i> (en la Biblio); trovi \u011deneralan tipologion por \u0109iuj Bibliaj ekzemploj; kompreni la diversajn metodojn esprimi disdividon en la hebrea; enkonduki komparon kun plia slava lingvo (reta Biblio en la pola estas ser\u0109ata).<\/p>\n<\/ul>\n<h3>Bibliografio<\/h3>\n<table>\n<tr VALIGN=TOP>\n<td WIDTH=183>[Biblio&nbsp;1988]<\/td>\n<td WIDTH=541><i>La Sankta Biblio<\/i>. Brita kaj Alilanda Biblia Societo, Londono, 1988. <font size=\"-1\"><u><a HREF=\"http:\/\/home.att.net\/~el_sxadaj\/kbiblio.htm\">http:\/\/home.att.net\/~el_sxadaj\/kbiblio.htm<\/a><\/u><\/font><\/td>\n<\/tr>\n<tr VALIGN=TOP>\n<td WIDTH=183> <\/td>\n<td WIDTH=541>Nacilingvaj versioj:<br \/>\n      <i>Septuaginta<\/i>  <font size=\"-1\"><u><a HREF=\"http:\/\/www.magister.msk.ru\/library\/bible\/greek\/greek.htm\">http:\/\/www.magister.msk.ru\/library\/bible\/greek\/greek.htm<\/a><\/u><\/font><br \/>\n      <i>Vulgata<\/i> <font size=\"-1\"><u><a HREF=\"http:\/\/www.magister.msk.ru\/library\/bible\/latin\/vulgata.htm\">http:\/\/www.magister.msk.ru\/library\/bible\/latin\/vulgata.htm<\/a><\/u><\/font><br \/>\n      <i>Aliaj<\/i> <font size=\"-1\"><u><a HREF=\"http:\/\/scripturetext.com\">http:\/\/scripturetext.com<\/a><\/u><\/font><\/td>\n<\/tr>\n<tr VALIGN=TOP>\n<td WIDTH=183>[PIV&nbsp;2002]<\/td>\n<td WIDTH=541><i>La nova Plena Ilustrita Vortaro<\/i>. SAT, 2002. Listo de la kapvortoj: <font size=\"-1\"><u><a HREF=\"http:\/\/perso.orange.fr\/kursoj\/piv2\/piv2.xml\">http:\/\/perso.orange.fr\/kursoj\/piv2\/piv2.xml<\/a><\/u><\/font><\/td>\n<\/tr>\n<tr VALIGN=TOP>\n<td WIDTH=183>[PWN&nbsp;N]<\/td>\n<td WIDTH=541><i>S&#322;ownik j&#281;zyka polskiego<\/i>. Wydawnictwo Naukowe PWN. <font size=\"-1\"><u><a href=\"http:\/\/sjp.pwn.pl\">http:\/\/sjp.pwn.pl<\/a><\/u><\/font><\/td>\n<\/tr>\n<tr VALIGN=TOP>\n<td WIDTH=183>[Wennergren&nbsp;2005]<\/td>\n<td WIDTH=541>B. Wennergren: <i>Plena Manlibro de Esperanta Gramatiko<\/i>. El Cerrito, 2005. 696&nbsp;p. <font size=\"-1\"><u><a HREF=\"http:\/\/bertilow.com\/pmeg\/\">http:\/\/bertilow.com\/pmeg\/<\/a><\/u><\/font><\/td>\n<\/tr>\n<tr VALIGN=TOP>\n<td WIDTH=183>[Zamenhof&nbsp;1888]<\/td>\n<td WIDTH=541>L.L. Zamenhof: <i>Dua libro de l&#8217; lingvo internacia<\/i>. Varsovio, 1888. <font size=\"-1\"><u><a HREF=\"http:\/\/www.gutenberg.org\/files\/20006\/20006-0.txt\">http:\/\/www.gutenberg.org\/files\/20006\/20006-0.txt<\/a><\/u><\/font><\/td>\n<\/tr>\n<tr VALIGN=TOP>\n<td WIDTH=183>[Zamenhof&nbsp;1929]<\/td>\n<td WIDTH=541>L.L. Zamenhof: <i>Originala verkaro<\/i>. Hirt &amp; Sohn, Leipzig, 1929. Fote represita, Osaka, 1983. <\/td>\n<\/tr>\n<tr VALIGN=TOP>\n<td WIDTH=183>[Zamenhof&nbsp;1963]<\/td>\n<td WIDTH=541>L.L. Zamenhof: <i>Fundamento de Esperanto<\/i>. E.F.E., Marmande, 1963. <font size=\"-1\"><u><a HREF=\"http:\/\/www.akademio-de-esperanto.org\/fundamento\/\">http:\/\/www.akademio-de-esperanto.org\/fundamento\/<\/a><\/u><\/font><\/td>\n<\/tr>\n<tr VALIGN=TOP>\n<td WIDTH=183>[Zamenhof&nbsp;1962]<\/td>\n<td WIDTH=541>L.L. Zamenhof: <i>Lingvaj respondoj, konsiloj kaj opinioj pri Esperanto<\/i>. Marmande, 1962. <font size=\"-1\"><u><a HREF=\"http:\/\/www.esperanto.org\/Ondo\/L-lr.htm#08kazoj\">http:\/\/www.esperanto.org\/Ondo\/L-lr.htm#08kazoj<\/a><\/u><\/font><\/td>\n<\/tr>\n<\/table>\n<div ID=\"sdfootnote1\">\n<a NAME=\"sdfootnote1sym\" HREF=\"#sdfootnote1anc\">1<\/a>&nbsp;Ni citas \u0109i tie la francan version. Traduko: oni metas <i>po<\/i> anta\u016d tiujn numeralojn por signi la numeralojn <i>disdividajn<\/i>. La termino <i>disdivida<\/i>, kiun ni uzas, trovi\u011das en la <i>Fundamenta Krestomatio<\/i>, sed la E-a traduko de la <i>Fundamenta Gramatik<\/i>o prezentita en [Wennergren&nbsp;2005], kaj devenanta el tiu de Albault en la aldona\u0135oj de [Zamenhof&nbsp;1962], uzas la terminon <i>distribua<\/i>.\n<\/div>\n<p><\/p>\n<div ID=\"sdfootnote2\">\n<a NAME=\"sdfootnote2sym\" HREF=\"#sdfootnote2anc\">2<\/a>&nbsp;Tiele!\n<\/div>\n<p><\/p>\n<div ID=\"sdfootnote3\">\n<a NAME=\"sdfootnote3sym\" HREF=\"#sdfootnote3anc\">3<\/a>&nbsp;Koneksa demando estas, kiamaniere konsideri <i>po du<\/i>, kiun ni prudente nomis nur <i>po<\/i>-esprimo&nbsp;? \u0108u kiel apartan sintagmon &ndash; sed tiam, en kio konsistus \u011dia kerno (eble en elipsita substantivo, a\u016d en substantivigita numeralo <i>du<\/i>) &ndash; a\u016d kiel integran parton de la predikato?\n<\/div>\n<p><\/p>\n<div ID=\"sdfootnote4\">\n<a NAME=\"sdfootnote4sym\" HREF=\"#sdfootnote4anc\">4<\/a>&nbsp;Interese rimarki, ke en la hebrea la vorto <i>tie<\/i>, kiu aperas ripetite, estas elparolata \u011duste <i>po&nbsp;<\/i>! Eblas fantazii, ke anka\u016d tio inspiris al Zamenhof  uzi la vorton <i>po<\/i> en kunteksto, kie \u011di estis superflua&#8230;\n<\/div>\n<p><\/p>\n<div ID=\"sdfootnote5\">\n<a NAME=\"sdfootnote5sym\" HREF=\"#sdfootnote5anc\">5<\/a>&nbsp;Eble venis la tempo memorigi, ke estas granda necerteco pri la vortoklaso, al kiu <i>po<\/i> apartenu. Kvankam la prepoziciecon de <i>po<\/i> apogas la slavaj lingvoj, en kiuj cetere \u011di havas multajn signifojn (\u011dis 18 en la pola la\u016d [PWN&nbsp;N]), por kiuj anka\u016d en Esperanto oni uzas prepozicion, multaj preferas konsideri \u011din kiel modifilon de kvanto-esprimo, kaj asignas \u011din al la \u0125aosa klaso de adverboj, a\u016d al speciala klaso de &#8220;nuanciloj de nombrovortoj&#8221; ([Wennergren&nbsp;2005]), en kiu gastas aliaj simil-uzaj prepozicioj, kiel <i>\u011dis<\/i>, <i>\u0109irka\u016d<\/i> a\u016d <i>inter<\/i>.\n<\/div>\n<p><\/p>\n<div ID=\"sdfootnote6\">\n<a NAME=\"sdfootnote6sym\" HREF=\"#sdfootnote6anc\">6<\/a>&nbsp;\u0108i-okaze eblas tamen diri, ke enestas neesprimita numeralo <i>unu<\/i>, kiel en multaj aliaj ekzemploj.\n<\/div>\n","protected":false},"excerpt":{"rendered":"<p>Ne dati\u011das de hiera\u016d la disputoj pri la vorto po. Akademiano Cherpillod epitetas \u011din e\u0109 diabla (NB: lian \u0109i-teman bro\u015duron ni beda\u016drinde ne povis konsulti anta\u016d ol verki tiun \u0109i artikolon). Ni provos en tiu \u0109i eseo unue skizi la problemaron \u0109irka\u016d tiu vorto kaj, due, prezenti kelkajn nekutimajn uz-ekzemplojn prenitajn el la Biblio.<\/p>\n","protected":false},"author":27,"featured_media":0,"comment_status":"open","ping_status":"open","sticky":false,"template":"","format":"standard","meta":{"footnotes":""},"categories":[5],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/37"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/27"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=37"}],"version-history":[{"count":0,"href":"https:\/\/lingvakritiko.com\/wp-json\/wp\/v2\/posts\/37\/revisions"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=37"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=37"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=37"}],"curies":[{"name":"wp","href":"https:\/\/api.w.org\/{rel}","templated":true}]}}