{"id":689,"date":"2018-05-09T13:53:08","date_gmt":"2018-05-09T11:53:08","guid":{"rendered":"http:\/\/lingvakritiko.com\/?p=689"},"modified":"2018-08-17T21:35:28","modified_gmt":"2018-08-17T19:35:28","slug":"grafemo","status":"publish","type":"post","link":"https:\/\/lingvakritiko.com\/2018\/05\/09\/grafemo\/","title":{"rendered":"Grafemo"},"content":{"rendered":"<div style=\"text-align: center;font-size:large; font-weight:bold\">Studa\u0135o de <em>Sergio Pokrovskij<\/em><\/div>\n<h2>Enhavo<\/h2>\n<div class=\"contents\">\n<ul style=\"list-style-type:none\">\n<li><a href=\"#sec1\">Problemo<\/a><\/li>\n<li><a href=\"#sec2\">Iom da semiotiko<\/a><\/li>\n<li><a href=\"#sec3\">La grafemo plata<\/a>\n<ul>\n<li><a href=\"#sec4\">Ortografio kaj kaligrafio<\/a><\/li>\n<li><a href=\"#sec5\">Literoj<\/a><\/li>\n<li><a href=\"#sec6\">Limoj de la koncepto plata<\/a><\/li>\n<\/ul>\n<\/li>\n<li><a href=\"#sec7\">La grafemo legebla<\/a>\n<ul>\n<li><a href=\"#sec8\">Grafemoj plurliteraj<\/a><\/li>\n<li><a href=\"#sec9\">Ekskurso pri la esperantaj grafemoj \u2039a\u016d\u203a kaj \u2039e\u016d\u203a<\/a><\/li>\n<li><a href=\"#sec10\">Kompleksaj grafemoj en aliaj lingvoj<\/a><\/li>\n<li><a href=\"#sec11\">Reguloj grafemaj kaj ortografiaj<\/a><\/li>\n<li><a href=\"#sec12\">Trajteca skribo<\/a><\/li>\n<li><a href=\"#sec13\">Leksikografia ordo<\/a><\/li>\n<li><a href=\"#sec14\">Alfabeta loko de grafemoj<\/a><\/li>\n<\/ul>\n<\/li>\n<li><a href=\"#sec15\">Aldono<\/a><\/li>\n<li><a href=\"#sec16\">Notoj<\/a><\/li>\n<\/ul>\n<\/div>\n<p><!--more--><\/p>\n<h2><a name=\"sec1\" id=\"sec1\"><\/a> Problemo<\/h2>\n<p class=\"first\">\u0108i tiu studa\u0135o koncernas nur la alfabetajn skribojn iom proksimajn al la esperanta; mi nenion scias pri la ideogramoj de la Sud-Orienta Azio.<\/p>\n<p>Verkante pri esperantigo de vortoj el naciaj lingvoj kaj diversaj skribosistemoj (ekz\u2011e <a href=\"https:\/\/eo.wikipedia.org\/wiki\/Esperantigo_de_vortoj_el_franca_fonto\">francaj<\/a> kaj <a href=\"http:\/\/web.archive.org\/web\/20170211080943\/http:\/\/serpo.5gbfree.com\/eo\/artikoloj\/elgermanigo.html\">germanaj<\/a>), mi fojon post fojo bezonis la terminon <em>grafemo<\/em>; tamen \u011diaj difinoj en la a\u016dtoritataj fontoj esperantaj estis por miaj bezonoj absolute senutilaj, ili nenion aldonis al la komunlingva <em>litero<\/em>.<\/p>\n<p>Ekz\u2011e NPIV difinas:<\/p>\n<blockquote>\n<p name=\"NPIVe\" id=\"NPIVe\"><em><strong>grafem\/o<\/strong> \u039b Baza elemento de la skribsistemo:<\/em><\/p>\n<ul style=\"margin-top: 0\">\n<li>en Esperanto estas 28 grafemoj;<\/li>\n<li>la literoj <em><strong>a<\/strong>, a, A<\/em>, <strong>A<\/strong> reprezentas la saman grafemon \u00aba\u00bb.<\/li>\n<\/ul>\n<\/blockquote>\n<p>La terminon kreis J.\u00a0N. <a href=\"https:\/\/eo.wikipedia.org\/wiki\/Jan_Niecis%C5%82aw_Baudouin_de_Courtenay\">Bodueno<\/a> (pole <em lang=\"pl\">Jan Niecis\u0142aw<\/em> <em lang=\"fr\">Baudouin de Courtenay<\/em>, ruse <em lang=\"ru\">\u0418\u0432\u0430\u043d \u0410\u043b\u0435\u043a\u0441\u0430\u043d\u0434\u0440\u043e\u0432\u0438\u0447 \u0411\u043e\u0434\u0443\u044d\u043d \u0434\u0435 \u041a\u0443\u0440\u0442\u0435\u043d\u044d<\/em>) en sia verko pri la skribosistemo de la rusa lingvo<sup><a class=\"footref\" name=\"fnr.1\" href=\"#fn.1\">1<\/a><\/sup>.  La termino poste populari\u011dis kaj disvasti\u011dis, tiel ke nun \u011di aperas anka\u016d en te\u0125nikaj fakoj (ekz\u2011e en la difino de Unikodo).<\/p>\n<h2><a name=\"sec2\" id=\"sec2\"><\/a> Iom da semiotiko<\/h2>\n<p class=\"first\">\u0108iuj difinoj de <em>grafemo<\/em> karakterizas \u011din kiel elementon de <em>skribosistemo<\/em>. Skribosistemo estas traktebla kiel <em>formala lingvo<\/em>, io kion studas semiotiko. Semiotiko havas plurajn manierojn studi formalajn lingvojn, inter kiuj elstaras <em>sintakso<\/em> kaj <em>semantiko<\/em>.<\/p>\n<p><strong>Sintakso<\/strong> studas internan aran\u011don de la lingvaj tekstoj senrilate al io ajn ekstera, interalie senrilate al ilia signifo. Tipa sintaksa demando estas \u00ab\u0108u jeno apartenas al la lingvo?\u00bb.  Oni anka\u016d povas demandi, \u0109u konkretaj signoprezentoj a\u016d vortoprezentoj egalas, \u0109u ili estas aperoj de unu sama signo a\u016d vorto. Lingvon oni povas koncepti kiel aron da \u0109iuj tekstoj al \u011di apartenantaj.<\/p>\n<p><strong>Semantiko<\/strong> studas rilaton inter signanto kaj ties signato; do, estas du tavoloj, la aro da tekstoj, kaj la aro da valoroj.  Ekz\u2011e la aro da grafemoj kaj la aro da fonemoj; skribaj signo\u0109enoj kaj la respondaj sonaj vortoj vo\u0109legataj.<\/p>\n<p>La signifo de la nocio <em>grafemo<\/em> konsiderinde varias depende je tio, \u0109u oni difinas la \u00abskribosistemon\u00bb plate-sintakse a\u016d profunde-semantike:<\/p>\n<ol>\n<li>Difino surfaca (plata): Sortimento da devige distingeblaj skribsignoj.<\/li>\n<li>Difino profunda (signifa, valorhava, volumena): La sama sortimento, plus la legoreguloj (la rilato inter la grafemoj kaj la fonemoj).<\/li>\n<\/ol>\n<h2><a name=\"sec3\" id=\"sec3\"><\/a> La grafemo plata<\/h2>\n<p class=\"first\">Evidente, Bodueno kreis la terminon <em>grafemo<\/em> la\u016d la modelo<\/p>\n<p><center>\u00abXemo : aloXo\u00bb, precipe \u00abfonemo : alofono\u00bb;<br \/>do, \u00abgrafemo : alografo\u00bb.<\/center><\/p>\n<p>Ripetante la fonologian rezonadon, oni povas pruvi, ke \u2039b\u203a kaj \u2039d\u203a estas malsamaj grafemoj, \u0109ar \u00abbono\u00bb estas alia vorto ol \u00abdono\u00bb. Aliflanke, la malsamtiparaj<span style=\"font-family: Andale Mono,Liberation Serif, Georgia, serif;;font-size:110%\"> \u2039g\u203a, \u2039l\u203a<\/span> kaj respektive <span style=\"font-family: DejaVu Sans,Verdana,Arial,sans-serif\">\u2039g\u203a, \u2039l\u203a<\/span>, estas alografoj \u2014 ja<span style=\"font-family: Andale Mono,Liberation Serif, Georgia, serif;font-size:110%;\"> \u00abaglo\u00bb <\/span>kaj<span style=\"font-family: Comic Sans MS,Liberation Sans,Verdana,Arial,sans-serif\"> \u00abaglo\u00bb <\/span>estas unu sama vorto.<\/p>\n<p>En tia uzo la lingvoscienca \u00abgrafemo\u00bb estas sinonimo de la programista \u00absigno\u00bb (angle <span lang=\"en\" class=\"en\">character<\/span>); la kontrasta termino estas \u00absignobildo\u00bb (angle <span lang=\"en\" class=\"en\">glyph<\/span>, ruse-tradicie <span lang=\"pl\" class=\"pl\">\u043d\u0430\u0447\u0435\u0440\u0442\u0430\u043d\u0438\u0435<\/span><sup><a class=\"footref\" name=\"fnr.2\" href=\"#fn.2\">2<\/a><\/sup>); la fonetika analogio estas do<\/p>\n<p><center>fonemo : parolsono = {grafemo|signo} : signobildo<\/center><\/p>\n<p>\u0108i-sube la terminojn <em>grafemo<\/em> (en ties plata, \u00absintaksa\u00bb signifo) kaj <em>signo<\/em> (en la signifo de la komputoscienca <span lang=\"en\" class=\"en\">\u201ccharacter\u201d<\/span>) mi uzos sinonime.<\/p>\n<h3><a name=\"sec4\" id=\"sec4\"><\/a> Ortografio kaj kaligrafio<\/h3>\n<p class=\"first\">Alia maniero esprimi la diferencon inter signo (grafemo) kaj signobildo estas paroli pri <strong>ortografio<\/strong> (kiu temas pri la signoj) kaj <strong>kaligrafio<\/strong> (kiu temas pri signobildoj).  Signo estas unuo teksta; signobildo estas unuo kaligrafia.<\/p>\n<p>Grafemoj formas finian aron da klare distingataj elementoj; signobildoj estas kontinuumaj (\u211d\u00b2, \u2135<sub>1<\/sub>), oni povas fari diversajn transformojn geometriajn, variante la formon, la oblikvecon, la dikecon ktp. (Tute analogie al la rilato inter la fonemoj kaj la parolsonoj.)<\/p>\n<p>Kiam instruisto kontrolas dikta\u0135on<sup><a class=\"footref\" name=\"fnr.3\" href=\"#fn.3\">3<\/a><\/sup>, li komparas la presitan tekston diktitan kun la manskriba\u0135o de lernanto.  Tiuj du tekstoj povas havi neniom da komunaj signobildoj; sed ideale la <em>signoj<\/em> devas esti <em>egalaj<\/em> (kio ne signifas, ke ili estu <em>identaj<\/em>).  Cetere, imageblas problemoj kaligrafiaj: la lernanto povas insisti, ke signobildo kiun la instruisto mislegis kiel <em>\u00abo\u00bb<\/em> estas ne tute klare skribita <em>\u00aba\u00bb<\/em>; sed malprobablas ke la lernanto kontestos, kiu <em>signo<\/em> estas konvena en la koncerna loko.<\/p>\n<p>Similajn \u00abkaligrafiajn\u00bb problemojn prezentas multaj tiparoj, kiuj nesufi\u0109e klare kontrastigas la literojn <code>l, I, O<\/code> kontra\u016d la ciferoj <code>1, O<\/code>.<\/p>\n<p>Krom la ciferoj, anka\u016d la signoj interpunkciaj rolas en la dikta\u0135o, kaj estas traktendaj estkiel grafemoj.  Tia estas anka\u016d la programista vidpunkto: la signoj interpunkciaj aperas en la normaj signaroj, komencante per la minimuma <a href=\"http:\/\/www.reta-vortaro.de\/revo\/art\/aski.html\">Askio<\/a>.<\/p>\n<h3><a name=\"sec5\" id=\"sec5\"><\/a> Literoj<\/h3>\n<p class=\"first\">Alia leciono lernenda el la dikta\u0135a ekzemplo koncernas la usklecon. Kvankam historie la diferencigo de la uskloj esti\u011dis el kaligrafio, nun ilian uzon regulas ortografio.  Troa uzo a\u016d neuzo de majusklo en \u00abzamenhofo\u00bb a\u016d komence de frazo estas ortografia eraro; \u00abesperanto\u00bb kaj \u00abEsperanto\u00bb, \u00abrevo\u00bb kaj \u00abReVo\u00bb estas malsamaj vortoj.<\/p>\n<p>Ni jam vidis, ke NPIV rigardas \u00abA\u00bb kaj \u00aba\u00bb kiel alografojn. Nemalmultaj lingvistoj same opinias. Tian konfuzon evidente motivas la strebo izomorfigi la grafemaron kaj la fonemaron (\u0109e la \u00absemantika\u00bb difino de la grafemoj, kion ni ekzamenos poste). Tamen tiu simplisma koncepto rompas la logikon de paralela difino per \u00abminimumaj paroj\u00bb; kaj krome, rezultas ke ortografio regulas uzon de alografoj, kio malakordas kun la koncepto ke la ortografio traktas la esenca\u0135ojn (alivorte, afero ortografia i\u011das afero kaligrafia).<\/p>\n<p>Evidente, en komputado ni ali\u011das al tiuj lingvistoj, kiuj vidas en \u00abA\u00bb kaj \u00aba\u00bb malsamajn grafemojn (en Askio <code>'A'<\/code> = 65, <code>'a'<\/code> = 97, ili do estas malsamaj signoj).<\/p>\n<p>Tamen estas vera, ke la rilato inter \u00abA\u00bb kaj \u00aba\u00bb estas pli speciala, ol la rilato inter \u00aba\u00bb kaj \u00abb\u00bb.  En iuj pozicioj (frazkomence) \u00abA\u00bb kaj \u00aba\u00bb povas alterni; en iuj formoj (tutmajusklaj) ilia diferenco povas ne\u016dtrali\u011di. Alivorte, en Esperanto estas 56 grafemoj kiujn oni povas rigardi kiel 28 <strong>literojn<\/strong>.  Literoj kaj grafemoj estas du malsamaj nocioj.<\/p>\n<p>La apartigo de la literoj estas \u015duldata ne sole al la uskleco; anka\u016d por la skriboj senusklaj sencas apartigi la subklasojn \u00abliteroj\u00bb,<br \/>\n\u00abciferoj\u00bb, \u00absignoj interpunkciaj\u00bb.  Uskleco estas speciala, sed ne sola, aparta\u0135o de la literoj.<\/p>\n<h3><a name=\"sec6\" id=\"sec6\"><\/a> Limoj de la koncepto plata<\/h3>\n<p class=\"first\">\u0108e la plata koncepto de skribosistemo la difino de signoj kaj signobildoj estas afero apriora-konvencia.  Por kelkaj skriboj, ekz\u2011e por la presitaj tekstoj en novlatina alfabeto, oni povus provi izoli signobildojn kiel koneksajn desegna\u0135ojn; tamen tiam oni devus vidi en <em>i<\/em> kaj <em>j<\/em> po du signobildojn: la malsupran bazon kaj la superan punkton. En Esperanto al tio aldoni\u011das la literoj <em>\u0109, \u011d, \u0125, \u0135, \u015d, \u016d<\/em> &ndash; anka\u016d ili ne estas koneksaj.  Ne estas koneksaj kelkaj signoj interpunkciaj: <code>! ? ; : \u2026<\/code><\/p>\n<p>Aliflanke, en manskribo oni ofte ligas najbarajn literojn de unu sama vorto, kaj kelkaj tiaj liga\u0135oj penetris e\u0109 la presarton:<br \/>\n<code>ae<\/code> \u2192 \u00e6, <code>oe<\/code> \u2192 \u0153, <code>fi<\/code> \u2192 \ufb01 (simile pri <em>\ufb00 \ufb02 \ufb03 \ufb04 \ufb06<\/em>\u00a0\u2026).<\/p>\n<p>Kaj iujn kromsignojn oni skribas konekse al la baza signo: <em>\u00e7, \u015f, \u0105, \u0119, \u0142, \u00f8, \u0127<\/em>\u00a0\u2026<\/p>\n<p>Fakte en diversaj skribosistemoj sencas diversaj interpretoj.  Por Esperanto konvenas rigardi <em>\u0109<\/em> kiel unu signon; same pri <span lang=\"en\" class=\"en\">\u00e6<\/span> en IFA; sed en sciencaj notacioj tute konvenas rigardi la simbolojn <em>x\u0305, y\u0305, z\u0305<\/em> kiel analizeblajn signokombinojn (ekz\u2011e \u00abla <a href=\"https:\/\/eo.wikipedia.org\/wiki\/Kompleksa_konjugito\">konjugitoj<\/a> de <em>x, y, z<\/em>\u00bb). Praktike oportunas (kvankam teorie eble ripro\u0109indas) la fonetikista uzo de kromsignoj por marki molecon a\u016d nazigon a\u016d (mal)longecon a\u016d akcentojn (kiel en la greka, hispana, itala).<\/p>\n<p>La \u011dusta klasado de la signobildoj kaj signoj dependas do je la interpreto; \u0109e la plata traktado oni devas \u011din akcepti kiel eksteran decidon.  En komputado tian decidon por \u0109iu specifa skribosistemo oni esprimas per \u00ab<a href=\"https:\/\/eo.wikipedia.org\/wiki\/Loka%C4%B5aro\">loka\u0135aro<\/a>\u00bb, pli \u011duste, per ties parto <code>LC_COLLATE<\/code>, priskribanta <a href=\"https:\/\/eo.wikipedia.org\/wiki\/Leksikografia_ordo\">leksikografian ordon<\/a>, propran al koncerna lingvo. Por usonano <em>\u015d<\/em> estas iel modifita <em>s<\/em>, do io klasenda inter la aperoj de <em>s<\/em>; por esperantisto <em>\u015d<\/em> estas tute aparta litero:<\/p>\n<p><tt><a name=\"LC_COLLATE\" id=\"LC_COLLATE\"><\/a>$ <strong>echo<\/strong> -e &quot;sumo\\n\u015dafo\\nsako&quot;\u00a0| <em>LC_COLLATE<\/em>=en_US.UTF-8 <strong>sort<\/strong><br \/>\n\u015dafo<br \/>\nsako<br \/>\nsumo<br \/>\n$ <strong>echo<\/strong> -e &quot;sumo\\n\u015dafo\\nsako&quot;\u00a0| <em>LC_COLLATE<\/em>=eo.UTF-8 <strong>sort<\/strong><br \/>\nsako<br \/>\nsumo<br \/>\n\u015dafo<br \/>\n$<\/tt><\/p>\n<p>Tial en principe plata signaro, kia ekz\u2011e estas Unikodo &ndash; signaro superlingva, kiu celas <strong>\u0109iujn lingvojn \u011denerale<\/strong>, kaj sekve <strong>neniun specife<\/strong> &ndash; tian decidon oni fari ne povas.  Sekve en Unikodo oni akceptas <strong>amba\u016d<\/strong> variantojn:<\/p>\n<ul>\n<li>Oni akceptas la literojn  <em>\u0109, \u011d, \u0125, \u0135, \u015d, \u016d<\/em> kiel simplajn <em>signojn integrajn<\/em><sup><a class=\"footref\" name=\"fnr.4\" href=\"#fn.4\">4<\/a><\/sup> (kun la signonumeroj \u0108=264, \u011c=284, \u0124=292, \u0134=308, \u015c=348, \u016c=364, \u0109=265, \u011d=285, \u0125=293, \u0135=309, \u015d=349, \u016d=365).<\/li>\n<li>Oni povas uzi la kombinojn de la baza litero (<em>C, c, G, g, \u2026 U, u<\/em>) kun <em>ali\u011dema signo<\/em><sup><a class=\"footref\" name=\"fnr.5\" href=\"#fn.5\">5<\/a><\/sup> \u00ab\u00a0\u0302\u00bb (la signonumero 770=0x302) a\u016d respektive \u00ab\u00a0\u0306\u00bb (la signonumero 774=0x306).<\/li>\n<\/ul>\n<p>Tiuj du manieroj prezenti signon (= grafemon) estas <strong>ekvivalentaj<\/strong> en Unikodo, t.e. la koncernaj signo\u0109enoj devas esti same vidigataj, la aplikaj programoj devas same trakti ilin \u0109e ordigo a\u016d ser\u0109o, kaj praktike ili devas esti inter\u015dan\u011deblaj.<\/p>\n<p>Certagrade tia ekvivalento estas realigita en modernaj programoj, kiaj la retumiloj a\u016d linuksaj konzoloj.  Kp:<\/p>\n<p><tt><br \/>\n $ <strong>echo<\/strong> &quot;\u0109iu\u0135a\u016dde&quot;\u00a0| <strong>od<\/strong> -An -c<br \/>\n\u00a0 <em>304 211<\/em>   i   u <em>304 265<\/em>   a <em>305 255<\/em>   d   e  \\n<br \/>\n $ <strong>echo<\/strong> &quot;c\u0302iuj\u0302au\u0306de&quot;\u00a0| <strong>od<\/strong> -An -c<br \/>\n\u00a0 c <em>314 202<\/em>   i   u   j <em>314 202<\/em>   a   u <em>314 206<\/em>   d   e  \\n<br \/>\n $<\/tt><\/p>\n<p>Espereble via legilo vidigas la \u0109i-suprajn aperojn de <code>&quot;\u0109iu\u0135a\u016dde&quot;<\/code> idente; tamen interne ili estas malsamaj: la unua uzas signojn integrajn (ekz\u2011e la okumaj bajtvaloroj 0304 kaj 0211 prezentas la simplan signokodon 265 en <a href=\"https:\/\/eo.wikipedia.org\/wiki\/UTF-8\">UTF-8<\/a>); dum por la dua ni vidas 2 aperojn de la bajtvaloroj 0314 0202, respondaj al la signonumero 770 (ali\u011dema \u0109apelo) kaj unu aperon de 0314 0206, respondan al la signonumero 774 (la bovlo de \u016d).<\/p>\n<p>Atentindas, ke la \u0109apelo ne estas simple metita super la signobildon de <code>j<\/code>; fakte, ties superpunkto estas forprenita, kaj la \u0109apelo estas metita super la trunkon, tiel ke ni vidas la saman <code>\u0135<\/code>, kiel \u0109e la prezento de la signo integra.<\/p>\n<h2><a name=\"sec7\" id=\"sec7\"><\/a> La grafemo legebla<\/h2>\n<p class=\"first\">La novlatina alfabeto estas fenomeno nenormala, \u0109ar \u011di estas komuna bazo de multaj skribosistemoj inter si malkoheraj; sed en normala situacio (kia estis interalie tiu de la latina alfabeto rilate al la lingvo latina) la skribosistemo havas interpreton de siaj signoj. La novlatinaj literoj akiras sencon nur kadre de specifa skribosistemo de specifa lingvo.<\/p>\n<p>Plej evidente tia interpreto povas esti sona; ideale al \u0109iu litero devas respondi unu, kaj nur unu, parolsono (pli \u011duste, fonemo). Esperanto tre proksimas al tiu idealo, kaj ni jam vidis, ke NPIV oferas la funkcian difinon de grafemo al izomorfeco kun la fonologia sistemo.<\/p>\n<p>Tia izomorfisma koncepto iel povas funkcii por regula lingvo kiel Esperanto; sed \u011di plene fiaskas por la malsimplaj skribosistemoj, kiaj la angla a\u016d la franca.  Interalie, la\u016d tia koncepto la francajn <em>i<\/em> kaj <em>y<\/em> oni probable devus trakti kiel alografojn, kio estus tute netradicia konkludo.<\/p>\n<p>Pli prudenta koncepto estas allasi la ekziston de <em>grafemoj samsonaj<\/em><sup><a class=\"footref\" name=\"fnr.6\" href=\"#fn.6\">6<\/a><\/sup>.<\/p>\n<h3><a name=\"sec8\" id=\"sec8\"><\/a> Grafemoj plurliteraj<\/h3>\n<p class=\"first\">\u0108e la sonvalora interpreto de grafemoj ni nature devas rigardi la \u0109apelitajn literojn de Esperanto kiel integrajn signojn, ne malpli integrajn, ol la signoj <em>i<\/em> kaj <em>j<\/em>.  Alivorte, en<\/p>\n<p style=\"margin-left:7%\">E\u0125o\u015dan\u011do \u0109iu\u0135a\u016dde<\/p>\n<p>estas 17 grafemoj (kun la spaceto). En la sen\u0109apela varianto egale eblas skribi<\/p>\n<p style=\"margin-left:7%\">E\u2039hh\u203ao\u2039sh\u203aan\u2039gh\u203ao \u2039ch\u203aiu\u2039jh\u203a\u2039au\u203ade<\/p>\n<p>Nu, se \u2039\u011d\u203a kaj \u2039\u015d\u203a estas grafemoj, tiam anka\u016d \u2039gh\u203a \u2039sh\u203a logike devas esti grafemoj.  Tiom pli, ke la sonvaloro de \u2039gh\u203a estas ne \/gh\/ (malkiel en \u00abflu\u2039g\u203a\u2039h\u203aaveno\u00bb), kaj la sonvaloro de \u2039sh\u203a ne estas \/sh\/ (malkiel en \u00abbu\u2039s\u203a\u2039h\u203aaltejo\u00bb).  Necesas agnoski, ke en la surogata skribo fundamenta \u2039g\u203a, \u2039gh\u203a, \u2039h\u203a, \u2039s\u203a, \u2039sh\u203a estas apartaj grafemoj, respondaj al apartaj fonemoj \/\u0261\/, \/\u02a4\/, \/h\/, \/s\/, \/\u0283\/.<\/p>\n<p>Por eviti ambiguecon de la h-skribo oni rekomendas en\u015dovi streketon okaze de negrafema literkombino: <em>flug-haveno<\/em> ktp. Cetere, la skribo angla tiajn ambigua\u0135ojn ignoras: <span lang=\"en\" class=\"en\">Holinshed [\u02c8h\u0252l\u026anzh\u025bd]<\/span> ktp.<\/p>\n<h3><a name=\"sec9\" id=\"sec9\"><\/a><br \/>\n<a name=\"au\" id=\"au\"><\/a>Ekskurso pri la esperantaj grafemoj \u2039a\u016d\u203a kaj \u2039e\u016d\u203a<\/h3>\n<p class=\"first\">La <em>Fundamento<\/em> permesas anstata\u016digi la \u0109apelon <code>^<\/code> per <em>h<\/em> (<code>\u0109<\/code> = <code>ch<\/code>); sed la literon <code>\u016d<\/code> \u011di permesas anstata\u016digi per la nura <code>u<\/code>.  Tio povas iel funkcii en la literkombinoj <em>a\u016d<\/em> kaj <em>e\u016d<\/em> (<code>autoro<\/code> = <code>a\u016dtoro<\/code>, <code>Europo<\/code> =<br \/>\n<code>E\u016dropo<\/code>); kaj \u011dis nun en la vortoj oficialaj la literon <em>\u016d<\/em> <span class=\"q\">\u0109iam<\/span> anta\u016das <em>a<\/em> a\u016d <em>e<\/em> (la sola escepto estas la liternomo <em>\u016do<\/em>).  Tio signifas, ke praktike Zamenhofo pensis pri la aperoj de <em>\u016d<\/em> nur en la dulitera\u0135oj <em>a\u016d<\/em> kaj <em>e\u016d<\/em>, kiuj i\u011dus, respektive, grafemoj \u2039au\u203a kaj \u2039eu\u203a (kun kelkaj esceptoj, kiaj <code>pra-ulo<\/code> kaj <code>poste-ulo<\/code>, kompareblaj al <code>flug-haveno<\/code>). En tio mi vidas argumenton favoran al mia teorio<sup><a class=\"footref\" name=\"fnr.7\" href=\"#fn.8\">8<\/a><\/sup>, ke <em>\u016d<\/em> ne signas apartan fonemon en Esperanto, ke \u011di estas nur parto de duliteraj grafemoj \u2039a\u016d\u203a kaj \u2039e\u016d\u203a, signantaj la diftongajn fonemojn \/a\u016d\/ kaj \/e\u016d\/. Tio signifas, ke la esperanta skribo ne estas strikte fonologia (unu litero, <em>\u016d<\/em>, signas nefoneman parolsonon; kaj du fonemojn, \/a\u016d\/ kaj \/e\u016d\/, reprezentas duliteraj grafemoj).<\/p>\n<h3><a name=\"sec10\" id=\"sec10\"><\/a> Kompleksaj grafemoj en aliaj lingvoj<\/h3>\n<p class=\"first\">Avera\u011da lingvo havas pli ol 26 fonemojn, kaj la 26 literoj de la novlatina alfabeto ne sufi\u0109as por esprimi fonemaron de plimulto da latinalfabetaj lingvoj. Tial ili bezonas kompleksajn grafemojn, similajn al la surogatoj de la \u0109apelitaj literoj de Esperanto.<\/p>\n<p><strong>Kompleksa grafemo<\/strong> estas literkombino kies sonvaloro ne egalas al kombino de la sonvaloroj de la literoj kiuj \u011din komponas: ekz\u2011e la germana <em lang=\"de\">sch<\/em> \/\u0283\/, la franca <em lang=\"fr\">eau<\/em> \/o\/, la angla <em lang=\"en\">th<\/em>, la pola <em lang=\"pl\">cz<\/em> \/\u02a7\/ ktp.<\/p>\n<p>Jen estas kelkaj anglaj duliteraj grafemoj, kiuj kompensas la mankon de konsonantaj literoj:<br \/>\n<center><\/p>\n<p><span lang=\"en\" class=\"en\">\/\u03b8\/ = th; \/\u00f0\/ = th; \/\u0283\/ = sh; \/\u02a7\/ = ch; \/\u014b\/ = ng; \/\u028d\/ = wh<\/span><\/p>\n<p><\/center>\n<\/p>\n<p>Estas trompo la\u016ddi la anglan skribon pro ties minimumismo, ke \u00ab\u011di uzas nur 26 literojn\u00bb; pli \u011dusta karakterizo estas, ke \u011di uzas 144 grafemojn. (En komputilo \u0109iuj datumoj estas prezentataj e\u0109 pli minimumisme, per la nuraj bitoj <code>0<\/code> kaj <code>1<\/code>.)<\/p>\n<p>Cetere, grafemo povas esprimi kombinojn de fonemoj; ekz\u2011e <em lang=\"en\">x<\/em> en la angla <em lang=\"en\">sex<\/em>, samkiel <em lang=\"de\">chs<\/em> en la germana <em lang=\"de\">se\u2039chs\u203a<\/em>, esprimas la kombinon \/ks\/.<\/p>\n<h3><a name=\"sec11\" id=\"sec11\"><\/a> Reguloj grafemaj kaj ortografiaj<\/h3>\n<p class=\"first\">La angla lingvo havas proksimume 48 fonemojn (la nombro varias la\u016d dialektoj kaj klasifikaj principoj); la angla alfabeto havas 26 literojn, kio malebligas uzi po unu literon por \u0109iu fonemo; tial reale la angla skribosistemo uzas 144 grafemojn (26 unulitera\u0135oj + 118 plurlitera\u0135oj); sekve, multaj fonemoj havas plurajn reprezenta\u0135ojn. Ekz\u2011e \/f\/ = {f\u00a0| ff\u00a0| ph\u00a0| gh} <em lang=\"en\">(fine, stuff, physics, enough)<\/em>.<\/p>\n<p>L.\u00a0V. \u015c\u0109erba, la\u016d la maniero de Bodueno, distingis \u00abregulojn grafemajn\u00bb (\u043f\u0440\u0430\u0432\u0438\u043b\u0430 \u0433\u0440\u0430\u0444\u0438\u043a\u0438) kaj \u00abregulojn ortografiajn\u00bb<sup><a class=\"footref\" name=\"fnr.7\" href=\"#fn.7\">8<\/a><\/sup>. Por la germana skribo la unuaj indikas, ekz\u2011e, ke <span lang=\"de\" class=\"de\">\u2039aa\u203a<\/span> kaj <span lang=\"de\" class=\"de\">\u2039ah\u203a<\/span> amba\u016d signifas <span lang=\"de\" class=\"de\">\/a:\/<\/span>; kaj la duaj postulas, ke en la vorto <em lang=\"de\">Aal<\/em> (angilo) aperu <span lang=\"de\" class=\"de\">\u2039aa\u203a<\/span>, dum en <em lang=\"de\">kahl<\/em> (kalva) aperu <span lang=\"de\" class=\"de\">\u2039ah\u203a<\/span>. L.\u00a0V. \u015c\u0109erba ilustras tion per ekzemplo (p.\u00a0149) pri la germana (eblus same fari pri la angla a\u016d franca, sed ties skribsistemoj estas multe pli redundaj, kaj la ekzemploj estus ege pli \u015dvelaj):<\/p>\n<blockquote><p><span lang=\"de\" class=\"de\">{Ess\u00a0| \u00c4ss} {scheint\u00a0| schaint} {jedoch\u00a0| jehdoch\u00a0| jeedoch}, dass {er\u00a0| ehr} {seinen\u00a0| sainen} {drei\u00a0| drai} Kindern {seine\u00a0| saine} {Kleinodienn\u00a0| Klainohdienn\u00a0| Klainoodienn}, dass Schwert, dass Horn unt {den\u00a0| deen\u00a0| dehn} Ring {zur\u00fccklie\u00df\u00a0| zuhr\u00fccklie\u00df\u00a0| zuur\u00fccklie\u00df\u00a0| zur\u00fcckli\u00df}.<\/span>\n<\/p><\/blockquote>\n<p>En la germana ortografio (kiu validis dum la vivo de \u015c\u0109erba) tio estis:<\/p>\n<blockquote><p>\n<span lang=\"de\" class=\"de\">Es scheint jedoch, da\u00df er seinen drei Kindern seine Kleinodien, das Schwert, das Horn und den Ring zuhr\u00fccklie\u00df. &ndash; <em>Heine<\/em>.<\/span>\n<\/p><\/blockquote>\n<p>(La nuna ortografio en unu okazo akceptis la \u00abnaivan\u00bb skribon <em lang=\"de\">dass<\/em>.)<\/p>\n<p>En iuj vortoj reguloj ortografiaj povas kolizii kaj superregi regulojn grafemajn.  Ekz\u2011e en la franca vorto <em lang=\"fr\">monsieur<\/em> \/m\u0259sj\u00f8\/<br \/>\n(sinjoro) la ortografio preskribas uzi la grafemon <span lang=\"fr\" class=\"fr\">\u2039on\u203a<\/span>, kies grafema sonvaloro normale ne estas <span lang=\"fr\" class=\"fr\">\/\u0259\/<\/span>; kelkaj el la konjugaciaj formoj de plimulto da francaj verboj fini\u011das je kaduka <em lang=\"fr\">-ent<\/em>\u00a0\/\u0259\/ (ils parlent, parlaient, parleraient, parlassent), kio egale estas atribuenda al ortografio. Kp la anglan <em lang=\"en\">gaol<\/em> \/\u02a4e\u026al\/ = <em lang=\"en\">jail<\/em> ktp.<\/p>\n<p>\u0108i-rilate \u015c\u0109erba parolas pri eventuala lingvo \u00absen ortografio\u00bb, kies \u0109iuj reguloj estas \u00abgrafemaj\u00bb; nu, Esperanto ja estas preska\u016d tia lingvo (<em>preska\u016d<\/em> tia, \u0109ar la uskleco kaj interpunkcio ja restas aferoj ortografiaj).<\/p>\n<h3><a name=\"sec12\" id=\"sec12\"><\/a> Trajteca skribo<\/h3>\n<p class=\"first\">Krom la grafemoj sonvaloraj ekzistas signoj kun alispecaj signifoj. Apartajn grupojn formas la signoj interpunkciaj, la ciferoj, la <a href=\"https:\/\/eo.wikipedia.org\/wiki\/Miensimbolo\">miensimboloj<\/a>; tamen por ne tro devii disde la prononcaj kaj alfabetaj aferoj, mi nun parolos pri tiaj signokonstruaj skribelementoj, kiuj esprimas ecojn fonetikajn.<\/p>\n<p>La historio de la supersignoj en la e\u016dropa tradicio komenci\u011das per la malnovgrekaj akcentosignoj <code>` \u00b4 ^ (~)<\/code>, kiuj markis ne fonemajn, sed suprasegmentajn ecojn, kaj sekve ne rolis en la alfabeta ordo.  Ili markis apartan econ, havis klaran apartan signifon, kaj sekve konvenas rigardi ilin apartaj grafemoj.<\/p>\n<p>Simile estas pri la klasika tremao, kies funkcio estis disigi literojn, kiujn oni erare povus kombini en unu grafemon: <span lang=\"la\" class=\"la\">poeta = po\u00ebta \u2260 p\u0153ta, p\u2039oe\u203ata<\/span>; do, la klasika funkcio de tremao estas la sama, kiel tiu de la divida streketo en <em>flug-haveno<\/em>.<\/p>\n<p>Tiu logiko plu validas por la hispana, kie la dekstra korno markas akcenton, kaj la tremao avertas pri malkombineblo.<\/p>\n<p><a name=\"draha\" id=\"draha\"><\/a> Iom malpli simple estas en la \u0109e\u0125a (kaj la slovaka, la hungara\u2026): tie la dekstra korno markas longecon de vokalo: <em lang=\"cs\">drah\u00e1<\/em> \/&#8217;dra\u0266a:\/ (kara) &ndash; <em lang=\"cs\">dr\u00e1ha<\/em> \/&#8217;dra:\u0266a\/ (vojo).  Fakte \u0109i tie <span lang=\"cs\" class=\"cs\">\u2039\u00e1\u203a<\/span> kaj <span lang=\"cs\" class=\"cs\">\u2039a\u203a<\/span> signas malsamajn fonemojn; tamen la dekstra korno konsekvence markas unu saman fonetikan econ: ke la vokaloj <span lang=\"cs\" class=\"cs\">\u2039\u00e1\u203a, \u2039\u00e9\u203a, \u2039\u00ed\u203a, \u2039\u00f3\u203a, \u2039\u00fa\u203a, \u2039\u00fd\u203a<\/span> estas longaj; do, egale al tio, kiel la signo <span lang=\"cs\" class=\"cs\">\u00ab\u00a0:\u00a0\u00bb<\/span> en IFA kombini\u011das en la respondaj fonemaj grafemoj <span lang=\"cs\" class=\"cs\">\/a:\/, \/\u025b:\/, \/i:\/\u2026<\/span>.<\/p>\n<p>La skribosistemojn kies grafemojn oni konstruas el signeroj, markantaj fonetikajn ecojn, oni nomas <a href=\"https:\/\/eo.wikipedia.org\/wiki\/Trajteca_alfabeto\">trajtecaj<\/a> (angle <em lang=\"en\"><a href=\"https:\/\/en.wikipedia.org\/wiki\/Featural_alphabet\">featural alphabet<\/a><\/em>). La longecindikoj en la skriboj \u0109e\u0125a, hungara, IFA estas trajtecaj.<\/p>\n<p>Aliflanke, la esperantaj \u0109apeloj de <em>\u0109, \u011d, \u0125, \u0135, \u015d<\/em> ne interpreteblas kiel ia ajn trajto fonetika; tial en Esperanto neniel sencas malkomponi tiujn grafemojn en la literon bazan kaj supersignon (tio jes sencas kiam temas pri tipografia dizajno; sed tio estas afero ekstera; same oni devas trakti la signobildojn de <code>dbqp<\/code>, kiuj havas unu saman formon diversmaniere turnitan; cetere, en la <a href=\"https:\/\/eo.wikipedia.org\/wiki\/%C5%9Cava_alfabeto\">\u015dava alfabeto<\/a> tiaj turnoj havas signifon fonetikan, do <em>tie<\/em> ili estas trajtecaj).<\/p>\n<p>La bovlon de la esperanta <em>\u016d<\/em> evidente inspiris trajteca supersigno, kiel tiu de la latinista skribo <em lang=\"la\">\u00edns\u016dla<\/em> (kvankam en tiu latinista skribo <span lang=\"la\" class=\"la\">\u016d<\/span> estas plena silabofara vokalo, ne duonvokalo; la diftongojn latinistoj preferas signi per kuniga arko:<span lang=\"la\" class=\"la\"> a\u0361udio<\/span>, esence kiel IFA-a <span lang=\"la\" class=\"la\">a\u035cudio<\/span> kaj nia <span lang=\"la\" class=\"la\">\u2039au\u203adio<\/span>; tial la rusa <span lang=\"pl\" class=\"pl\">\u0439<\/span> probable estas pli ta\u016dga modelo). En Esperanto tia supersigno aperas nur en unu signobildo, kio apena\u016d sufi\u0109us por paroli pri sistemo; aliflanke, en la fundamenta h-skribo <em>\u016d<\/em> identi\u011das kun <em>u<\/em>. Tio tamen eksplikeblas per la implicitaj grafemoj <em>\u2039a\u016d\u203a, \u2039e\u016d\u203a.<\/em><\/p>\n<h3><a name=\"sec13\" id=\"sec13\"><\/a> Leksikografia ordo<\/h3>\n<p class=\"first\">Sekve de la dirita, la esperantaj grafemoj \u0109apelitaj estas apartaj literoj, kaj tio influas la leksikografian ordon, kiel mi jam demonstris <a href=\"#LC_COLLATE\">\u0109i-supre<\/a>; la \u0109e\u0125a tradicio simile traktas siajn <em lang=\"cs\">\u010d, \u0159, \u0161, \u017e<\/em>. Tamen la dekstra korno apartajn literojn ne kreas, kiel mi eksplikis <a href=\"#draha\">\u0109i-supre<\/a> (kaj ankora\u016d pli frape, la moliga hoketo de <span lang=\"cs\" class=\"cs\">\u010e, \u0147, \u0164<\/span>, klare fonetika, kondutas simile al <span lang=\"cs\" class=\"cs\">\u00c1<\/span>, do malkiel <span lang=\"cs\" class=\"cs\">\u010c<\/span>). E\u0109 pli interese, la dulitera\u0135o <em lang=\"cs\">ch<\/em> (kiu en la \u0109e\u0125a havas la sonvaloron de <em>\u0125<\/em>, do signas puran apartan fonemon, neredukteblan al sumo de la valoroj de <span lang=\"cs\" class=\"cs\">c \/\u02a6\/<\/span> kaj <span lang=\"cs\" class=\"cs\">h \/\u0266\/<\/span>) prezentas apartan grafemon, leksikografie lokitan inter <span lang=\"cs\" class=\"cs\">h<\/span> kaj <span lang=\"cs\" class=\"cs\">i<\/span>. Tial la interpretitaj grafemoj en la \u0109e\u0125a ordo aran\u011di\u011das alie ol en la plata ordo sensenca (ekz\u2011e la usona):<\/p>\n<p> <tt><em>t<\/em>=&quot;\u010daj car egyptsk\u00fd c\u00e1r echo carevi\u010d ej&quot;<br \/>\n $ <strong>echo<\/strong> -e $t\u00a0| <strong>tr<\/strong> ' ' '\\n'\u00a0| <em>LC_COLLATE<\/em>=cs_CZ.UTF-8 <strong>sort<\/strong><br \/>\n car<br \/>\n c\u00e1r<br \/>\n carevi\u010d<br \/>\n \u010daj<br \/>\n egyptsk\u00fd<br \/>\n echo<br \/>\n ej<br \/>\n $<br \/>\n $ <strong>echo<\/strong> -e $t\u00a0| <strong>tr<\/strong> ' ' '\\n'\u00a0| <em>LC_COLLATE<\/em>=en_US.UTF-8 <strong>sort<\/strong><br \/>\n \u010daj<br \/>\n car<br \/>\n c\u00e1r<br \/>\n carevi\u010d<br \/>\n echo<br \/>\n egyptsk\u00fd<br \/>\n ej<br \/>\n $<\/tt><\/p>\n<h3><a name=\"sec14\" id=\"sec14\"><\/a> Alfabeta loko de grafemoj<\/h3>\n<p class=\"first\">La diritan resumas la oficiala alfabeto \u0109e\u0125a:<\/p>\n<p><center><\/p>\n<p><span lang=\"cs\" class=\"cs\">a b c \u010d d e f g h <strong>ch<\/strong> i j k l m n o p q r \u0159 s \u0161 t u v w x y z \u017e<\/span>.<\/p>\n<p><\/center><\/p>\n<p>Krom la jam klarigitaj enesto de <em lang=\"cs\">\u010d \u0159 \u0161 \u017e<\/em> kaj foresto de <em lang=\"cs\">\u00e1 \u0148<\/em> ktp, aparte atentindas la grafemo <em lang=\"cs\">ch<\/em>.  Similajn grafemojn entenas la alfabeto hungara:<\/p>\n<p><center><span lang=\"hu\">a=\u00e1, b, c, <strong>cs<\/strong>, d, <strong>dz<\/strong>, <strong>dzs<\/strong>, e=\u00e9, f, g, <strong>gy<\/strong>, h, \u2026<\/span><\/center><\/p>\n<p>\u011cis la jaro 1994\u00aa similan sistemon havis la hispana, kun apartaj lokoj por la grafemoj <em lang=\"es\">ch<\/em> kaj <em lang=\"fr\">ll: credo &lt; \u2039ch\u203aispa &lt; luz &lt; \u2039ll\u203aama<\/em>. Tamen nun la hispanlingvanoj adoptis fremdan rigardon sur sian skribon; el la malnova tradicio tamen restas aparta loko por la litero <em lang=\"es\">\u00f1<\/em>.<\/p>\n<p>Tia grafema aran\u011do de sia alfabeto apena\u016d eblus por la angla a\u016d franca, \u0109ar la nombro de iliaj grafemoj estas tro granda &ndash; neniel komparebla kun la racia skribosistemo \u0109e\u0125a.<\/p>\n<h2><a name=\"sec15\" id=\"sec15\"><\/a> Aldono<\/h2>\n<p class=\"first\">Difinoj el la <a href=\"http:\/\/www.unicode.org\/glossary\/\">Unikoda glosaro<\/a>:<\/p>\n<div class=\"en\" lang=\"en\">\n<strong>Abstract Character.<\/strong> A unit of information used for the organization, control, or representation of textual data.<\/p>\n<p><strong>Decomposable Character.<\/strong> A character that is equivalent to a sequence of one or more other characters, according to the decomposition mappings found in the Unicode Character Database \u2026 It may also be known as a <em>precomposed character<\/em> or a <em>composite character<\/em>.<\/p>\n<p><strong>Character.<\/strong><\/p>\n<ol>\n<li>The smallest component of written language that has semantic value; refers to the abstract meaning and\/or shape, rather than a specific shape (see also <em>glyph<\/em>), though in code tables some form of visual representation is essential for the reader\u2019s understanding.<\/li>\n<li>Synonym for <em>abstract character<\/em>.<\/li>\n<li>The basic unit of encoding for the Unicode character encoding.<\/li>\n<li>The English name for the ideographic written elements of Chinese origin.<\/li>\n<\/ol>\n<p><strong>Grapheme.<\/strong><\/p>\n<ol>\n<li>A minimally distinctive unit of writing in the context of a particular writing system. For example, \u2039b\u203a and \u2039d\u203a are distinct graphemes in English writing systems because there exist distinct words like <em>big<\/em> and <em>dig<\/em>. Conversely, a lowercase italiform letter <em>a<\/em> and a lowercase Roman letter a are not distinct graphemes because no word is distinguished on the basis of these two different forms.<\/li>\n<li>What a user thinks of as a character.<\/li>\n<\/ol>\n<\/div>\n<h2><a name=\"sec16\" id=\"sec16\"><\/a> Notoj<\/h2>\n<hr \/>\n<p class=\"footnote\"><a class=\"footnum\" name=\"fn.1\" href=\"#fnr.1\">1.<\/a>  \u0418. \u0410. \u0411\u043e\u0434\u0443\u044d\u043d \u0434\u0435 \u041a\u0443\u0440\u0442\u0435\u043d\u044d: <em>\u041e\u0431 \u043e\u0442\u043d\u043e\u0448\u0435\u043d\u0438\u0438 \u0440\u0443\u0441\u0441\u043a\u043e\u0433\u043e \u043f\u0438\u0441\u044c\u043c\u0430 \u043a \u0440\u0443\u0441\u0441\u043a\u043e\u043c\u0443 \u044f\u0437\u044b\u043a\u0443.<\/em> \u0421\u041f\u0431, 1912 (t.e. \u00abPri la rilato de rusa skribo al la rusa lingvo\u00bb, Peterburgo, 1912).<br \/> <em>\u0412\u0432\u0435\u0434\u0435\u043d\u0438\u0435 \u0432 \u044f\u0437\u044b\u043a\u043e\u0432\u0435\u0434\u0435\u043d\u0438\u0435.<\/em> \u041f\u0435\u0442\u0440\u043e\u0433\u0440\u0430\u0434, 1917, \u00a736, 40 (\u00abEnkonduko en lingvosciencon\u00bb, Petrogrado 1917).<br \/> La terminon <em>fonemo<\/em> Bodueno kreis pli frue, \u0109.\u00a01887 &ndash; vd en mia studa\u0135o \u00ab<a href=\"http:\/\/lingvakritiko.com\/2014\/01\/21\/duonvokaloj-kaj-diftongoj\/#sec13\">Duonvokaloj kaj diftongoj<\/a>\u00bb.<\/p>\n<p class=\"footnote\"><a class=\"footnum\" name=\"fn.2\" href=\"#fnr.2\">2.<\/a>  \u0410.\u0410. \u0417\u0430\u043b\u0438\u0437\u043d\u044f\u043a: <em><a href=\"http:\/\/danefae.org\/djvu\/aaz\/grafema.djvu\">\u041e \u043f\u043e\u043d\u044f\u0442\u0438\u0438 \u0433\u0440\u0430\u0444\u0435\u043c\u044b<\/a><\/em>. M. 2002.<\/p>\n<p class=\"footnote\"><a class=\"footnum\" name=\"fn.3\" href=\"#fnr.3\">3.<\/a>  Ekzemplo de A. A. Zaliznjak el la verko indikita \u0109e (2).<\/p>\n<p class=\"footnote\"><a class=\"footnum\" name=\"fn.4\" href=\"#fnr.4\">4.<\/a>  <strong>signo integra<\/strong>: tiel mi tradukas la anglan <em lang=\"en\">precomposed character<\/em>; kp la terminon <em>integra cirkvito<\/em> (cirkvito sintezita en monolita kristalo, kontraste al cirkvito muntita el apartaj pecoj).<\/p>\n<p class=\"footnote\"><a class=\"footnum\" name=\"fn.5\" href=\"#fnr.5\">5.<\/a>  <strong>ali\u011dema signo<\/strong>: angle <em lang=\"en\">combining character<\/em>.<\/p>\n<p class=\"footnote\"><a class=\"footnum\" name=\"fn.6\" href=\"#fnr.6\">6.<\/a>  Pli \u00abscienca\u00bb termino estus \u00abhomofonoj\u00bb. Min \u0109iam \u011denis la konfuza <em>h<\/em> de la grekdevena scienca prefikso <em>homo-<\/em>, tiom pli, ke eblas facile \u011din eviti per forigo de tiu konfuza <em>h<\/em>, kiu muti\u011dis jam anta\u016d jarmiloj, kaj malaperis en iuj nacilingvoj:<br \/> itale <em>omonimo, omofono, omografo\u00a0\u2026<\/em><br \/> ruse-bulgare <em>\u043e\u043c\u043e\u043d\u0438\u043c, \u043e\u043c\u043e\u0444\u043e\u043d, \u043e\u043c\u043e\u0433\u0440\u0430\u0444\u00a0\u2026<\/em><br \/> novgreke: <em>\u03bf\u03bc\u03ce\u03bd\u03c5\u03bc\u03bf, \u03bf\u03bc\u03cc\u03c6\u03c9\u03bd\u03bf, \u03bf\u03bc\u03bf\u03b9\u03bf\u03b3\u03c1\u03ac\u03c6\u03bf\u00a0\u2026<\/em><br \/> Mi estis tajponta <em>grafemoj omofonaj<\/em> &ndash; tamen ju\u011dis ke la pli simpla <em>grafemoj samsonaj<\/em> estas ankora\u016d pli bona.<\/p>\n<p class=\"footnote\"><a class=\"footnum\" name=\"fn.8\" href=\"#fnr.8\">7.<\/a>  S. Pokrovskij: <em><a href=\"http:\/\/lingvakritiko.com\/2014\/01\/21\/duonvokaloj-kaj-diftongoj\/\">Duonvokaloj kaj diftongoj<\/a><\/em>.<\/p>\n<p class=\"footnote\"><a class=\"footnum\" name=\"fn.7\" href=\"#fnr.7\">8.<\/a>  \u041b. \u0412. \u0429\u0435\u0440\u0431\u0430: <em>\u0422\u0435\u043e\u0440\u0438\u044f \u0440\u0443\u0441\u0441\u043a\u043e\u0433\u043e \u043f\u0438\u0441\u044c\u043c\u0430<\/em>. &ndash; \u0412: \u041b.\u00a0\u0412. \u0429\u0435\u0440\u0431\u0430: \u0418\u0437\u0431\u0440\u0430\u043d\u043d\u044b\u0435 \u0440\u0430\u0431\u043e\u0442\u044b \u043f\u043e \u0440\u0443\u0441\u0441\u043a\u043e\u043c\u0443 \u044f\u0437\u044b\u043a\u0443. \u041c. 1957.<\/p>\n","protected":false},"excerpt":{"rendered":"<p>Studa\u0135o de Sergio Pokrovskij Enhavo Problemo Iom da semiotiko La grafemo plata Ortografio kaj kaligrafio Literoj Limoj de la koncepto plata La grafemo legebla Grafemoj plurliteraj Ekskurso pri la esperantaj grafemoj \u2039a\u016d\u203a kaj \u2039e\u016d\u203a Kompleksaj grafemoj en aliaj lingvoj Reguloj grafemaj kaj ortografiaj Trajteca skribo Leksikografia ordo Alfabeta loko de grafemoj Aldono Notoj<\/p>\n","protected":false},"author":48,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[7,1,5,4],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/689"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/48"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=689"}],"version-history":[{"count":19,"href":"https:\/\/lingvakritiko.com\/wp-json\/wp\/v2\/posts\/689\/revisions"}],"predecessor-version":[{"id":710,"href":"https:\/\/lingvakritiko.com\/wp-json\/wp\/v2\/posts\/689\/revisions\/710"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=689"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=689"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=689"}],"curies":[{"name":"wp","href":"https:\/\/api.w.org\/{rel}","templated":true}]}}