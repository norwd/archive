{"id":950,"date":"2024-02-23T06:58:08","date_gmt":"2024-02-23T05:58:08","guid":{"rendered":"https:\/\/lingvakritiko.com\/?p=950"},"modified":"2024-03-09T11:15:16","modified_gmt":"2024-03-09T10:15:16","slug":"pri-la-vortordo-en-esperanto","status":"publish","type":"post","link":"https:\/\/lingvakritiko.com\/2024\/02\/23\/pri-la-vortordo-en-esperanto\/","title":{"rendered":"Pri la vortordo en Esperanto"},"content":{"rendered":"<style type=\"text\/css\">\nbody{ hyphens: auto; -moz-hyphens: auto;} .subtitle { text-align: right; font-weight:100;} p {text-align: justify;} ol.ex {counter-reset: list;} ol.ex > li {list-style: none;} ol.ex > li:before {content: counter(list) \") \"; counter-increment: list;}<\/style>\n<h3 class=\"subtitle\">Komentoj pri la Raporto de la Gramatika Sekcio de la Akademio<\/h3>\n<div id=\"content\">\n<div id=\"table-of-contents\">\n<h2>Enhavo<\/h2>\n<div id=\"text-table-of-contents\">\n<ul>\n<li><a href=\"#orgee0dca3\">1. Pri la Raporto<\/a><\/li>\n<li><a href=\"#org588fca3\">2. Pri la libero<\/a>\n<ul>\n<li><a href=\"#org65b17a9\">2.1. La komunika strukturo de frazo<\/a><\/li>\n<li><a href=\"#org2619da3\">2.2. \u0108u do libera?<\/a><\/li>\n<li><a href=\"#org5f460ea\">2.3. La lingvoj rigidordaj<\/a><\/li>\n<\/ul>\n<\/li>\n<li><a href=\"#org8b0ae4a\">3. Emfazo kaj la ne\u016dtra vortordo<\/a><\/li>\n<li><a href=\"#org84ac716\">4. Aliaj menciindaj aferoj<\/a>\n<ul>\n<li><a href=\"#org0dead5c\">4.1. Kromtemoj, kuliso, liga\u0135o<\/a><\/li>\n<li><a href=\"#ambi\">4.2. Ambigueco<\/a><\/li>\n<li><a href=\"#org838b776\">4.3. \u00abNe\u00bb kiel remaigilo<\/a><\/li>\n<li><a href=\"#orgc28fed3\">4.4. Frazoj kontrastigaj<\/a><\/li>\n<li><a href=\"#orgd267eb8\">4.5. Rilato al alternativaj konceptoj<\/a><\/li>\n<\/ul>\n<\/li>\n<li><a href=\"#orgda4bbda\">5. Konkludo<\/a><\/li>\n<\/ul>\n<\/div>\n<\/div>\n<h2 id=\"orgee0dca3\">1. Pri la Raporto<\/h2>\n<p>\u0108i tiuj komentoj rilatas al la <i>Raporto de la Sekcio pri Gramatiko pri vortordo en Esperanto,<\/i> publikigita je 2021 07 14 en la Oficialaj Informoj de AdE sub <a href=\"https:\/\/www.akademio-de-esperanto.org\/oficialaj_informoj\/oficialaj_informoj_35_2021.html\">la Numero 35<\/a>. Tiujn komentojn mi prezentas ne kiel tiama direktoro de la Gramatika Sekcio, sed private. Formale ili do estas mia \u00abaparta opinio\u00bb de esperantisto.<\/p>\n<p>Esence mi plene konsentas kun la enhavo de la Sekcia Raporto; mi tamen prezentas kelkajn kromajn detalojn, kiujn la kolegoj ju\u011dis tro fakaj por akademia dokumento. Sed la\u016d mi, multaj esperantistoj estas amatoraj lingvistoj, kaj iom da teorio ne fortimigus ilin. Miaj komentoj estas neoficiala kompletiga teksto.<\/p>\n<p>Nek la Raporto, nek \u0109i tiuj komentoj el\u0109erpas la vortordan temaron. \u011cia plena pritrakto postulus amplekson superantan la formaton de akademia dokumento.<sup><a id=\"fnr.1\" class=\"footref\" href=\"#fn.1\">[1]<\/a><\/sup> Ni donas nur kelkajn orientilojn, kiuj komprenigas la principon sur la materialo de simplaj indikaj propozicioj. La esploristoj verku pli detalajn studa\u0135ojn esperantologiajn; la instruistoj aran\u011du la lernomaterialon atentante la aparta\u0135ojn de la hejmlingvo de siaj lernantoj.<\/p>\n<h2 id=\"org588fca3\"><span class=\"section-number-2\">2.<\/span> <a id=\"orgaaf8ee0\"><\/a>Pri la libero<\/h2>\n<p>Esperanto estas lingvo fleksia, kaj tio ebligas varii la ordon en kiu la frazmembroj aperas en la frazo. Ekz\u2011e la frazoj:<\/p>\n<ol class=\"ex\">\n<li>Petro vidis Pa\u016dlon.<\/li>\n<li>Pa\u016dlon vidis Petro.<\/li>\n<li>Pa\u016dlon Petro vidis.<\/li>\n<\/ol>\n<p>\u0109iuj estas validaj kaj e\u0109 samsignifaj semantike: en semantika reto oni povus unuece esprimi ilian signifon per la rilato<\/p>\n<pre class=\"example\">      vidis(kiu=\"Petro\", kiun=\"Pa\u016dlo\")<\/pre>\n<p>Kompreneble la libero ne estas senlima: la frazoj \u00abNi vidas per la okuloj kaj a\u016ddas per la oreloj\u00bb kaj \u00abNi vidas per la oreloj kaj a\u016ddas per la okuloj\u00bb ne estas samsignifaj. En \u0109i tiu artikolo ni nin ne okupos pri sintaksa-semantika valido de permutoj \u2014 ni ekzamenos nur tiajn variadojn de vortordo, kiuj ne \u015dan\u011das la semantikon (kiel en la \u0109i-supraj ekzemploj pri Petro kaj Pa\u016dlo); tamen ni asertas, ke inter ili ekzistas diferenco ekstersemantika (pragmatika, stila), kiu influas sur iliajn uzeblon kaj ta\u016dgecon. Por tiu esploro necesas konsideri la frazojn ne izolite (malla\u016d la kutimo de sintakso kaj semantiko), sed en ilia kunteksto, en la parolfluo kaja\u016d dialogo.<\/p>\n<h3 id=\"org65b17a9\"><span class=\"section-number-3\">2.1.<\/span> La komunika strukturo de frazo<\/h3>\n<p><i>Sintakso<\/i> kaj <i>semantiko<\/i> estas du partoj de la \u011denerala teorio pri signosistemoj, <i>semiotiko.<\/i> La publiko grandparte konas tiujn 3 vortojn; malpli multaj scias pri la tria parto de semiotiko, <i>pragmatiko,<\/i> kiu traktas la manieron prezenti kaj interpreti la komunika\u0135ojn (praktike oni plej ofte traktas tiajn aferojn sub la nomo <i>stilistiko,<\/i> kiu striktasence rilatas al parto de pragmatiko). La PIV-oj konas nek pragmatikon, nek semiotikon.<\/p>\n<p>\u011cis la mezo de la 19\u00aa jc la lingvistoj opiniis, ke la vortordon regas la sintakso, kaj priskribis \u011din per ordo de frazmembroj. Devio de preskribita vortordo estis perceptata kiel esprimo de ia mensa perturbo ka\u016dzata de emocio. En la sama maniero de anta\u016d du jarcentoj traktas la vortordon multaj niaj lerniloj (i.a. PAG, PMEG).<\/p>\n<p>En la jaro 1844\u00aa aperis la verko<sup><a id=\"fnr.2\" class=\"footref\" href=\"#fn.2\">[2]<\/a><\/sup> de judgermandevena francia helenisto <i lang=\"fr\">Henri Weil,<\/i> kiu (uzante la materialon de la klasikaj lingvoj) dispartigis la <i>sintaksan strukturon<\/i> (esprimeblan per la fleksioj) disde la <i>pensofluo,<\/i> manifesti\u011danta per la vortordo. La informanto komencas per <i>deirpunkto<\/i> (<i lang=\"fr\">point de depart<\/i>), prezentanta ideon komunan al la informanto kaj la informato, kaj kondukas al la komunikata ideo, la <i>dircelo<\/i> (<i lang=\"fr\">but du discours<\/i>).<\/p>\n<p>Tio koheras kun la observo<sup><a id=\"fnr.3\" class=\"footref\" href=\"#fn.3\">[3]<\/a><\/sup> de kolego <i>Michel Duc Goninaz<\/i> pri la vortordo en la plenformaj esperantaj respondoj, kiuj komenci\u011das per ripeto de la komuna ideo (la deirpunkto = la temo), kaj fini\u011das per la informo (la dircelo = la remao):<\/p>\n<blockquote><p>\nAl la demando \u00abkio nova pri la kato?\u00bb, la respondo estos \u00abla kato man\u011dis la bifstekon\u00bb; al la demando \u00abkio nova pri la bifsteko?\u00bb, la respondo estos: \u00abla bifstekon man\u011dis la kato\u00bb. La rezulto estas la sama, varias nur la maniero \u011din prezenti. Mencio unuavica de la rekta objekto ne estas escepto, stila aparta\u0135o, kaprico de poeto. Tia \u011di povas esti en Ido, ne en Esperanto.<\/p><\/blockquote>\n<p>Pedagogie trejnado pri respondado per tiaj plenaj frazoj eble povus esti ta\u016dga maniero instrui la \u011dustan esperantan vortordon sen enkonduki la terminojn \u00abtemo\u00bb kaj \u00abremao\u00bb kiuj, la\u016d la opinio de multaj sekcianoj, timigus la lernantojn.<\/p>\n<p>La verko de <i>H. Weil<\/i> \u011duis sukceson: en Francio aperis 3 eldonoj, angla traduko aperis en Usono (Bostono, 1878). Tamen \u011denerale liaj ideoj restis periferiaj por la okcidenta lingvoscienco; pli prosperis ili en Rusio kaj Germanio.<\/p>\n<p>Pli vastan internacian akcepton la pragmatika-komunikada teorio \u015duldas al la Praga Lingvoscienca Skolo (de post 1928). De tiam plimulti\u011das studoj de la pragmatikaj aspektoj de la rigidordaj lingvoj okcidentaj, kaj aperas adapta\u0135oj de la teorio al tiaspecaj lingvoj. Tamen la Sekcia Raporto estas verkita en la terminoj kaj konceptoj de la Praga Skolo, la plej konvena kaj tradicia en la studoj slavlingvaj \u2014 precipe tial, ke la komunikada sistemo de Esperanto estas samtipa.<\/p>\n<p>\u0108i tiun historian ekskurson mi faras responde al la ob\u0135etoj de pluraj kolegoj, ke la \u00abkomunikstruktura teorio\u00bb estas io tro fre\u015ddata (ekz\u2011e <i lang=\"en\">information structure<\/i> de <i lang=\"en\">Halliday,<\/i> 1967) kaj ankora\u016d nematura por \u011din trakti en AdE. \u011ci eble estas nova en siaj aplikoj al la rigid-ordaj lingvoj; sed rilate al la lingvoj liber-ordaj (kia estas Esperanto) \u011di estas vaste konata, instruata kaj tute stabila jam preska\u016d cent jarojn.<\/p>\n<h3 id=\"org2619da3\">2.2. \u0108u do libera?<\/h3>\n<p>Libera sintakse kaj semantike, la vortordo de Esperanto ne liberas pragmatike; sekve \u011di reale ne estas arbitra. Teksto ignoranta la komunikan vortordon restas komprenebla \u2014 sed malbonstila kaj malfacile komprenebla; proksimume kiel teksto kun misuzataj artikoloj (kaj tiaj tekstoj ne maloftas).<\/p>\n<h3 id=\"org5f460ea\">2.3. La lingvoj rigidordaj<\/h3>\n<p>La pragmatika aran\u011do de frazoj influas anka\u016d la lingvojn rigidordajn. Nemalofte okazas, ke ilia norma vortordo sintaksa koincidas kun la vortordo komunika, ekz\u2011e ke en SVO-lingva frazo la subjekto estas temo kaj la objekto estas remao. Tamen se tiuj ordoj malsamas, tiam okazas kolizio, \u0109ar tiaj lingvoj ja uzas poziciojn en la frazoj por apartigi la frazmembrojn (subjekto, predikato ktp). En tiaj lingvoj la pragmatikaj permutoj a\u016d tute maleblas (ne rezultigas sintakse validajn frazojn), a\u016d \u015dan\u011das la signifon de la frazo.<\/p>\n<p>Eblas pluraj solvoj de tia kolizio:<\/p>\n<ol style=\"list-style-type:lower-greek\">\n<li>Uzi leksikan temigilon\/remaigilon (kiel menciite en la 2\u00aa sekcio de la Raporto).<\/li>\n<li>Uzi pasivon por permuti la subjekton kaj objekton.<\/li>\n<li>Marki la temon kaj la remaon per intonacio.<\/li>\n<li>Apliki iun el la specialaj rimedoj de rigidorda lingvo, servanta por eskapi la katenojn de la rigida ordo, kiaj fenditaj frazoj, ekstermeto (<i lang=\" fr\">dislocation<\/i>) ktp.<\/li>\n<li>Rezigni pri la komunika strukturo.<\/li>\n<\/ol>\n<p>(\u03b1) estas tute akceptebla anka\u016d en Esperanto \u2014 se tie disponeblas la koncerna leksika ilo (tio ne \u0109iam eblas, ekz\u2011e en Esperanto malestas abstraktaj partikuloj similaj al la japanaj <i>wa<\/i> kaj <i>ga<\/i>).<\/p>\n<p>Anka\u016d (\u03b2) estas valida rimedo en Esperanto, kvankam se eblas, pli bonstile estas uzi la aktivan aran\u011don kun anta\u016dmetita akuzativa objekto.<\/p>\n<p>Iajn prozodiajn rimedojn (\u03b3) oni sendube uzas, sed tio estas kampo neplugita. Povas esti, ke esperantistoj el diversaj landoj malsame interpretas ilin.<\/p>\n<p>La rimedoj (\u03b4) estas superfluaj kaj fremdaj al la liberordaj lingvoj. Al la denaskaj parolantoj de rigidordaj lingvoj ili \u015dajnas naturaj kaj memkompreneblaj; ili ne estas tiaj.<\/p>\n<p>Cetere, tiaj rimedoj (\u03b4) estas pli okulfrapaj, ol la nepalpebla vortordo, kaj la gramatikistoj rimarkis ilin longe anta\u016d ol oni ekkonsciis pri la komunikada strukturo de frazo. Tial oni tradicie rigardas ilin kiel <i>emfazilojn;<\/i> kaj fakte, la funkcioj emfaza kaj remaiga ne estas klare apartigitaj en tiaj lingvoj.<\/p>\n<p>Kial ni en Esperanto zorgu pri la problemoj de rigidordaj lingvoj? \u0108ar la lernantoj kies denaska lingvo estas rigidorda emas kontrabandi ties remaigajn rimedojn (en Esperanto malnecesajn kaj ofte malutilajn), tiom pli ofte, ke multaj lerniloj misinformas ilin pri la \u011dusta vortordo esperanta. Necesas atentigi la instruistojn pri tiu problemo.<\/p>\n<h2 id=\"org8b0ae4a\">3. Emfazo kaj la ne\u016dtra vortordo<\/h2>\n<p>La\u016d la tradicio de la gramatikoj de la modernaj okcidentaj lingvoj la gramatikoj esperantaj traktas anka\u016d la esperantan vortordon en la terminoj frazmembraj, \u0435kz\u2011e:<\/p>\n<blockquote><p>\nLa norma vortordo estas: subjekto, predikato, objekto, adjekto. [PAG, \u00a7272]<\/p><\/blockquote>\n<blockquote><p>\nLa baza ordo de frazpartoj sekvas la \u0109i-postan modelon\u2026:<br \/>\n<b>subjekto \u2013 \u0109efverbo \u2013 objekto \u2013 aliaj frazpartoj\u2026<\/b><br \/>\nSe oni uzas alian vortordon, oni ne \u015dan\u011das la bazan signifon, sed nur kreas diversajn emfazojn \u2026 [<a href=\"https:\/\/bertilow.com\/pmeg\/gramatiko\/vortordo\/frazpartoj.html\">PMEG 34.1<\/a>]<\/p><\/blockquote>\n<p>Mi opinias tian prezenton malta\u016dga.<\/p>\n<p><b>Unue,<\/b> mi tuj rimarkigu, ke estas absolute nenia emfazo en la anta\u016dmetitaj adjektoj de la frazoj:<\/p>\n<blockquote><p>\nHiera\u016d mi renkontis vian filon, kaj li \u011dentile salutis min [FE&nbsp;\u00a720].<\/p>\n<p>Anta\u016d tri tagoj mi vizitis vian kuzon kaj mia vizito faris al li plezuron [FE&nbsp;\u00a720].<\/p>\n<p>Anta\u016d la domo staras arbo [FE&nbsp;\u00a78].<\/p>\n<p>En la mondon venis nova sento [La espero]<br \/>\n\u2026<br \/>\nSur ne\u016dtrala lingva fundamento,<br \/>\nkomprenante unu la alian,<br \/>\nla popoloj faros en konsento<br \/>\nunu grandan rondon familian. [La espero]<\/p><\/blockquote>\n<p>La postulo ke la adjektoj aperu frazofine validas por la angla lingvo, sed estas senbaza fantazia\u0135o por Esperanto.<\/p>\n<p>Tamen kompreneble, tute regule adjekto aperas fine de frazo, se \u011di estas remao:<\/p>\n<blockquote><p>\nKie estas la tran\u0109iloj? \u2014 Ili ku\u015das sur la tablo [FE&nbsp;\u00a716].<\/p><\/blockquote>\n<p><b>Due,<\/b> evidentas la kutima konfuzo de remao kaj emfazo.<\/p>\n<p><b>Trie,<\/b> la \u00abnormala vortordo\u00bb estas priskribenda ne rilate al la frazmembroj, sed rilate al la komunikadaj unuoj (temo, remao).<\/p>\n<p>Jen estas reala ekzemplo pri tipa misanalizo [<a href=\"https:\/\/bertilow.com\/pmeg\/gramatiko\/vortordo\/antaumetado\/normala.html\">PMEG 34.2.1]:<\/a><\/p>\n<blockquote><p><a href=\"https:\/\/bertilow.com\/pmeg\/gramatiko\/vortordo\/antaumetado\/normala.html\"><\/a><a href=\"https:\/\/bertilow.com\/pmeg\/gramatiko\/vortordo\/antaumetado\/normala.html\"><br \/>\nFrazparton,<sup><\/sup><\/a><a id=\"fnr.4\" class=\"footref\" href=\"#fn.4\">[4]<\/a> kiu kutime ne aperas unue en frazo, oni povas emfazi per tio, ke oni \u011din metas \u011duste en tian komencan pozicion:<\/p>\n<ul>\n<li>(\u2026)<\/li>\n<li>La sonorilon mi volas kaj devas trovi! [FA]<br \/>\nNormale: Mi volas kaj devas trovi la sonorilon.<\/li>\n<\/ul>\n<\/blockquote>\n<p>La ekzemplo estas prenita el la fabelo \u00abSonorilo\u00bb, kie \u00abla sonorilo\u00bb estas la \u0109efmotivo de la tuta fabelo; tute nature \u011di do aperas komence de la frazo en la <i>tema<\/i> pozicio. Parolante al si mem, la re\u011dido ne deklaras la celon de sia ser\u0109o (kaj li kaj ni jam scias ke li ser\u0109as la sonorilon), li esprimas la remaan rezoluton \u00ab\u011din trovi \u2026 e\u0109 se mi devus iri \u011dis la fino de la mondo\u00bb.<br \/>\n<img decoding=\"async\" src=\"https:\/\/upload.wikimedia.org\/wikipedia\/eo\/thumb\/3\/37\/Rabistoj.jpg\/454px-Rabistoj.jpg\"\/><br \/>\nSur la titolpa\u011do de \u00abLa Rabistoj\u00bb ni legas: \u00abEl germana lingvo tradukis D-ro L.L. Zamenhof\u00bb. La ordo estas \u011duste inversa ol la preskribita de la gramatikistoj: unue la adjekto (el la germana lingvo), poste la \u0109efverbo (tradukis), kaj fine la subjekto (LLZ). \u0108i tiu komunika\u0135o informas pri la tradikinto, t.e. LLZ estas la remao, tial LLZ aperas fine, en la norma reamaa loko. Diri \u00abD-ro L.L. Zamenhof tradukis el germana lingvo\u00bb <i>tiuloke<\/i> kaj <i>tiusence<\/i> simple maleblas. (Anka\u016d anglalingve tia indiko: <span lang=\"en\">\u201c<i>The Robbers.<\/i> Translated from the German by A.F. Tytler\u201d havas la nomon de la tradukinto fine, en la remaa loko.)<\/span><\/p>\n<p>Por ilustri, kiom malta\u016dgaj estas la instruoj de niaj lerniloj pri la vortordo, necesas konsideri rakontofluon. Hazarde mi prenu jenan pecon<sup><a id=\"fnr.5\" class=\"footref\" href=\"#fn.5\">[5]<\/a><\/sup><\/p>\n<blockquote><p>\nli iris al la pordo kaj frapis. \u011cin tuj malfermis spritaspekta razita junulo\u2026<\/p><\/blockquote>\n<p>La\u016d la gramatikoj, la anta\u016dmetita \u00ab\u011cin\u00bb estas emfaza. Tio malveras, en la frazo estas nenia emfazo.<sup><a id=\"fnr.6\" class=\"footref\" href=\"#fn.6\">[6]<\/a><\/sup><\/p>\n<p>Inversio jes povas esprimi emfazon, se \u011di estas inversio de la temo kaj remao (kiuj okaze povas esti la subjekto kaj la predikat[iv]o), ekz-e:<\/p>\n<blockquote><p>\nGrandega domo devas esti Valhalo!<sup><a id=\"fnr.7\" class=\"footref\" href=\"#fn.7\">[7]<\/a><\/sup>\n<\/p><\/blockquote>\n<p>Se predikat(iv)o estas la temo, \u011di ricevas nenian emfazon:<\/p>\n<blockquote><p>\nNu, se \u0109io \u0109i estas vera (kaj vera \u011di estas), \u0109u valoras\u00a0\u2026<sup><a id=\"fnr.8\" class=\"footref\" href=\"#fn.8\">[8]<\/a><\/sup>\n<\/p><\/blockquote>\n<p>En la parentezo la logika akcento falas sur <i>estas<\/i>, kio normalas por la remao (\u011di e\u0109 reakiras iom da sia leksika valoro, i\u011das io plia ol formala gramatikilo).<\/p>\n<h2 id=\"org84ac716\">4. Aliaj menciindaj aferoj<\/h2>\n<p>Maleblas prezenti tutan teorion en nelonga akademia dokumento. La Raporto nur skizas la principon, invitante la gramatikistojn kaj instruistojn trovi kaj popularigi pluajn detalojn. Mi menciu kelkajn demandojn, kiuj probable prezenti\u011dos al atenta lernanto, kaj kiujn instruisto pretu iel respondi.<\/p>\n<h3 id=\"org0dead5c\">4.1. Kromtemoj, kuliso, liga\u0135o<\/h3>\n<p>La Raporto apartigas du \u0109efajn komunikajn unuojn: temo kaj remao. Oni probable demandos, kio pri la resto de la frazo?<\/p>\n<p>Anta\u016d \u0109io necesas mencii, ke en unu frazo povas esti pluraj temoj. Unu el ili (depende de la ideoj de la informanto) estas la \u0109efa, kaj la alia(j) estas kromaj. Kromtemon kiu indikas cirkonstancon la praganoj nomas <i>kuliso.<\/i><\/p>\n<p>La temo(j)n kaj la remaon povas ligi verba grupo, kiu en la rusa tradicio estas nomata <i>ligilo<\/i> (\u0441\u0432\u044f\u0437\u043a\u0430; faklingve tiu vorto signifas <i>kopulo<\/i>), kaj en la tradicio \u0109e\u0125a, <i>transiro<\/i> (<i>tranzit<\/i>). En Esperanto la ligilo kutime aperas inter la temo kaj la remao; dum en la hungara a\u016d Latino \u011di situas frazofine.<\/p>\n<p>En <a href=\"#orgaaf8ee0\">2.1\u20132<\/a> <i>vidis<\/i> estas ligilo; dum en  <a href=\"#orgaaf8ee0\">2.3<\/a> <i>vidis<\/i> estas remao, kaj ligilo malestas.<\/p>\n<p>\u00abEn la jaro 1887 la lingvo havis entute 904 vortradikojn\u00bb [Lapenna, \u00abRetoriko\u00bb]: \u00abla lingvo\u00bb estas la \u0109eftemo, \u00ab904 vortradikojn\u00bb estas la remao, \u00abEn la jaro 1887\u00bb estas kuliso, \u00abhavis entute\u00bb estas la ligilo.<\/p>\n<h3 id=\"ambi\">4.2. Ambigueco<\/h3>\n<p>Tre simpla frazo: \u00abLa kato kaptis raton\u00bb fakte estas ambigua. Egale bone \u011di povas aperi kiel respondo al du malsamaj demandoj:<\/p>\n<ol class=\"org-ol\">\n<li>Kion faris la kato? \u2014 Kaptis raton.<\/li>\n<li>Kion kaptis la kato? \u2014 Raton.<\/li>\n<\/ol>\n<p>En amba\u016d okazoj la temo estas \u00abLa kato\u00bb. Tamen en (1) la remao estas la tuta resto: \u00abkaptis raton\u00bb, dum en (2) la remao estas \u00abraton\u00bb, kaj \u00abkaptis\u00bb estas la ligilo.<\/p>\n<p>\u0108i tio ne estas problemo de teoria difino de remao, \u0109i tio estas problemo de la lingvo, \u0109ar la du interpretoj reale validas kaj estas iom malsamsencaj.<\/p>\n<p>Bu\u015de la diferencon povas esprimi pa\u016dzeto anta\u016d la remao:<\/p>\n<ol class=\"org-ol\">\n<li>La kato | kaptis raton.<\/li>\n<li>La kato kaptis | raton.<\/li>\n<\/ol>\n<p>Skribe tia rimedo mankas (krom eble kursivigo).<\/p>\n<p>Simila problemo okazas pri la efiko de \u00ab\u0109u\u00bb en la \u011deneralaj demandoj:<\/p>\n<p>\u0108u vi\u2193 | faris tion?<br \/>\n\u0108u vi \u2191faris\u2193 tion?<\/p>\n<p>Se tia prozodia malambiguigo funkcias (necesas aparta studo pri tio fare de la Prononca Sekcio), tiam la problemo estas en neadekvata interpunkcio.<\/p>\n<h3 id=\"org838b776\">4.3. \u00abNe\u00bb kiel remaigilo<\/h3>\n<p>Unu el la plej gravaj leksikaj remaigiloj estas la vorto \u00abne\u00bb:<\/p>\n<blockquote><p>\n\u00abNe Petro (R) vidis Pa\u016dlon\u00bb = \u00abPa\u016dlon vidis ne Petro (R)\u00bb;<br \/>\n\u00abPetro vidis ne Pa\u016dlon (R)\u00bb;<br \/>\n\u00abPetro Pa\u016dlon ne vidis [sed a\u016ddis] (R)\u00bb<\/p><\/blockquote>\n<p>Tamen \u00abne\u00bb estas iom malsimpla rimedo: en la frazoj kia<br \/>\n\u00abPetro ne vidis Pa\u016dlon\u00bb \u011di negas la tutan aserton. Tial, por ne mal\u015dpari lokon priskribante \u011dian funkciadon, la Raporto ne mencias \u011din inter la leksikaj remaigiloj.<br \/>\nTamen en pli detala priskribo \u011di estas nepre mencienda.<\/p>\n<h3 id=\"orgc28fed3\">4.4. Frazoj kontrastigaj<\/h3>\n<p>Ofte la vortordon motivas kontra\u016dmeto, implica a\u016d mal-. Anka\u016d \u011din eblas uzi por klarigi la remaon, simile al testa demando. Ekz\u2011e la frazo <a href=\"#orgaaf8ee0\">2.<\/a>3 aspektas pli nature en kunteksto:<\/p>\n<blockquote><p>\nPa\u016dlon Petro vidis, sed ne a\u016ddis.<\/p><\/blockquote>\n<h3 id=\"orgd267eb8\">4.5. Rilato al alternativaj konceptoj<\/h3>\n<p>De kiam la okcidentaj lingvistoj ekkonis la ideojn de la Praga skolo, ili kreis multajn diversajn varia\u0135ojn pli a\u016d malpli proksimajn, kun siaj terminoj kaj difinoj. Kelkaj el tiuj terminoj estas listigitaj en la Enkonduko de la Raporto.<\/p>\n<p>Verdire, la Enkonduko iom konfuze prezentas tiujn terminojn \u2014 jen kiel sinonimojn, jen kiel apartajn konceptojn. En la anta\u016dlasta versio de la Raporto la Enkonduko estis iom pli zorge verkita. Mi prezentis <a href=\"http:\/\/kovro.heliohost.org\/eo\/AdE\/Gramatiko\/priA6.html\">mian kritikon<\/a> de la amendo, sed \u011di ne konvinkis la sekcian plimulton.<\/p>\n<p>Unu el la menciitaj alternativaj paroj estas <i>temo<\/i> kaj <i>komento<\/i> (angle <i lang=\"en\">topic, comment<\/i>). \u0108i tiun paron ni trovas en NPIV, kiu tiurilate devancis PAG-on kaj PMEG-on. \u00abTemo\u00bb estas difinita esence samkiel en la Raporto; \u00abkomento\u00bb aspektas kiel pla\u0109a alternativo por \u00abremao\u00bb.<\/p>\n<p>La pragmatikan signifon de \u00abkomento\u00bb NPIV difinas jene:<br \/>\n\u00abParto de la frazo, esprimanta tion, kion oni diras pri la temo\u00bb.<br \/>\nTio do estas pli ol remao. Iuj interpretas tion kiel \u0109ion krom la temo, kaj tio \u015dajnas pli simpla kaj klara. Interalie, oni ne hezitas pri komento, kiel oni hezitas pri remao en la sekcio <a href=\"#ambi\">4.2<\/a>.<\/p>\n<p>Alivorte, la koncepto \u00abremao\u00bb estas tiel fajna, ke per \u011di eblas diskuti pri la ambigueco de la frazo (mi taksas tion avanta\u011do); dum la koncepto \u00abkomento\u00bb estas tiel malfajna, ke \u011di ka\u015das la ambiguecon.<br \/>\nKolegoj povas taksi <i>tion<\/i> avanta\u011do pedagogia; tamen tio ka\u016dzas aliajn problemojn, ekz\u2011e:<\/p>\n<ul>\n<li>kia estu vortordo ene de tiu vasta frazparto?<\/li>\n<li>kiel priskribi la malsamajn prozodiojn de la du sencoj de ambigua\u0135o?<\/li>\n<\/ul>\n<p>La nociaro de la Praga skolo estas pli fajna kaj ri\u0109a.<\/p>\n<p>Krome, la angla <i>comment<\/i> probable estas pli multsignifa kaj ne tiom forte sugestas la ideon pri io akcesora, mal\u0109efa, kiel \u011dia responda\u0135o en Esperanto kaj aliaj lingvoj (dum la remao estas iusence la plej grava parto de la frazo, kiu ofte sola povas sufi\u0109i kiel respondo).<br \/>\nAnka\u016d la verba radikkaraktero de <i>koment-<\/i> povas \u011deni en deriva\u0135oj (<i>komentigi<\/i> ktp).<\/p>\n<h2 id=\"orgda4bbda\">5. Konkludo<\/h2>\n<p>La Sekcia Raporto estas kompromiso inter diversaj preferoj de la sekcianoj. Kelkajn aferojn mi preferus esprimi alie; sed anka\u016d tiel estas akcepteble. Espereble tiu dokumento helpos pli bone kompreni la klasikan Esperanton, \u011dian Fundamenton, kaj rezultigos pli \u011dustan prezenton de la komunikada strukturo esperanta en la lernomaterialoj kaj instruado.\n<\/p><\/div>\n<div id=\"footnotes\">\n<h2 class=\"footnotes\">Notoj:<\/h2>\n<div id=\"text-footnotes\">\n<p id=\"fn.1\"><a class=\"footnum\" href=\"#fnr.1\">[1]<\/a> Ekz\u2011e, lernilo pri la vortordo en la rusa lingvo ampleksas 240 pa\u011dojn <span lang=\"ru\">(\u041e.\u0410. \u041a\u0440\u044b\u043b\u043e\u0432\u0430, \u0421.\u0410. \u0425\u0430\u0432\u0440\u043e\u043d\u0438\u043d\u0430: \u041f\u043e\u0440\u044f\u0434\u043e\u043a \u0441\u043b\u043e\u0432 \u0432 \u0440\u0443\u0441\u0441\u043a\u043e\u043c \u044f\u0437\u044b\u043a\u0435. \u041c.: \u0420\u0443\u0441\u0441\u043a\u0438\u0439 \u044f\u0437\u044b\u043a, 1986).<\/span> Kvankam Esperanto estas multe pli simpla, tamen e\u0109 por \u011di same detala traktado postulus kelkdek pa\u011dojn.<\/p>\n<p id=\"fn.2\" lang=\"fr\"><a href=\"#fnr.2\">[2]<\/a> H. Weil: De l&#8217;ordre des mots dans les langues anciennes compare\u00e9s aux langues modernes. Th\u00e8se principale fran\u00e7aise. Paris, 1844.<\/p>\n<p id=\"fn.3\"><a href=\"#fnr.3\">[3]<\/a> Michel Duc Goninaz: Kelkaj rimarkoj pri la t.n. \u00abakuzativo\u00bb. LOdE \u2116257 (2016:3).<\/p>\n<p id=\"fn.4\"><a class=\"footnum\" href=\"#fnr.4\">[4]<\/a> \u0108i tiu anta\u016dmetita \u00abFrazparton\u00bb estas amuza kontra\u016dekzemplo por la aserto de \u011di malfermata: \u011di estas objekto aperanta unue ne pro emfazo (la tuta frazo estas senemfaza), sed \u0109ar \u011di estas temo en teksto pri lokado de frazpartoj.<\/p>\n<p id=\"fn.5\"><a class=\"footnum\" href=\"#fnr.5\">[5]<\/a> A. Conan Doyle: La ru\u011dhara ligo. Tradukis Russ Williams. (En: A. Conan Doyle: La aventuroj de \u015cerloko Holmso. Sezonoj, 2014).<\/p>\n<p id=\"fn.6\"><a class=\"footnum\" href=\"#fnr.6\">[6]<\/a> La angla originalo respektas la pragmatikan vortordon kaj temigas la pordon per pasivo: <span lang=\"en\"><b>It<\/b> was instantly opened by a bright-looking, clean-shaven <i>young fellow<\/i>.<\/span><\/p>\n<p id=\"fn.7\"><a class=\"footnum\" href=\"#fnr.7\">[7]<\/a> Snorri Sturluson, tr. Baldur Ragnarsson: La Edda, Mondial: Novjorko, 2008. P.\u00a056 (\u0108ap.\u00a040. Pri la grandeco de Valhalo.)<\/p>\n<p id=\"fn.8\"><a class=\"footnum\" href=\"#fnr.8\">[8]<\/a> Cervantes, tr. Fernando de Diego: La in\u011denia hidalgo don Quijote de La Mancha. Parto 1\u00aa, \u0108ap.\u00a026.<\/p>\n<\/div>\n<\/div>\n<div id=\"postamble\" class=\"status\">\n<p>\u00a0<\/p>\n<p class=\"author\">A\u016dtoro: Sergio Pokrovskij<\/p>\n<p class=\"date\">Dato: 2021-06-28<\/p>\n<\/div>\n","protected":false},"excerpt":{"rendered":"<p>Komentoj pri la Raporto de la Gramatika Sekcio de la Akademio Enhavo 1. Pri la Raporto 2. Pri la libero 2.1. La komunika strukturo de frazo 2.2. \u0108u do libera? 2.3. La lingvoj rigidordaj 3. Emfazo kaj la ne\u016dtra vortordo 4. Aliaj menciindaj aferoj 4.1. Kromtemoj, kuliso, liga\u0135o 4.2. Ambigueco 4.3. \u00abNe\u00bb kiel remaigilo 4.4. [&hellip;]<\/p>\n","protected":false},"author":48,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[5],"tags":[25],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/950"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/48"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=950"}],"version-history":[{"count":70,"href":"https:\/\/lingvakritiko.com\/wp-json\/wp\/v2\/posts\/950\/revisions"}],"predecessor-version":[{"id":1030,"href":"https:\/\/lingvakritiko.com\/wp-json\/wp\/v2\/posts\/950\/revisions\/1030"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=950"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=950"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=950"}],"curies":[{"name":"wp","href":"https:\/\/api.w.org\/{rel}","templated":true}]}}