{"id":39,"date":"2007-01-27T20:02:27","date_gmt":"2007-01-27T20:02:27","guid":{"rendered":"http:\/\/lingvakritiko.com\/2007\/01\/27\/la-esperanta-imperfektiva-aspekto-verba-ad\/"},"modified":"2009-07-11T16:01:25","modified_gmt":"2009-07-11T14:01:25","slug":"la-esperanta-imperfektiva-aspekto-verba-ad","status":"publish","type":"post","link":"https:\/\/lingvakritiko.com\/2007\/01\/27\/la-esperanta-imperfektiva-aspekto-verba-ad\/","title":{"rendered":"La Esperanta imperfektiva aspekto: verba &#8216;-ad&#8217;"},"content":{"rendered":"<p><strong>0.1 Celo.<\/strong> Mi provos montri, ke kiel verbsufikso &#8216;-ad&#8217; ne indikas da\u016dron, kiel vaste aserti\u011das, sed sidas perfekte en la aspekt-modelo de Comrie 1976 kiel signo de imperfektiva aspekto.<\/p>\n<p><!--more--><\/p>\n<p><strong>0.2 Anta\u016dsupozoj.<\/strong> Du anta\u016dsupozoj de mia pritrakto estas (i) ke kvankam tenso kaj aspekto en multaj lingvoj funkcias kune, ili ne estas la sama afero kaj devus esti aparte traktataj, kaj (ii) ke aspekto rolas ne nur en verbsistemoj sed anka\u016d leksike, per adverboj kiel &#8216;da\u016dre&#8217;, &#8216;kutime&#8217;, &#8216;ripete&#8217; k.s. Anta\u016dsupozo (i) pravigeblas de la fakto, ke estas lingvoj sen deviga tensosignado, kiuj tamen devige signas aspekton (fakte, iuj argumentas e\u0109, ke aspekto estas universala kategorio). Anta\u016dsupozo (ii) memorigas nin, ke gramatikaj esploroj atentas precipe devigajn kategoriojn; e\u0109 se lingvo ne signas kategorion gramatike, \u011di tamen kapablas esprimi \u011din la\u016d aliaj manieroj se necese. <\/p>\n<p><strong> 1.0 PMEG. <\/strong>La pritrakto de la signifo de &#8216;-ad&#8217; en PMEG \u015dajnas (almena\u016d la\u016d mia interpreto) iom \u015danceli\u011dema. Komence de paragrafo 3.8.22 ni legas ke<\/p>\n<blockquote><p>\nAD = \u201cda\u016dra ago\u201d. Tio, kio staras anta\u016d AD, \u0109iam ricevas agan kaj da\u016drecan signifon.\n<\/p><\/blockquote>\n<p>Tio \u015dajne malpermesus &#8216;-ad&#8217; kun stataj radikoj, a\u016d postulus, ke \u0109e stataj radikoj, la signifo de la radiko, per almetita &#8216;-ad&#8217;, fari\u011das aga. La lasta estas ja la dirvolo, \u0109ar poste, sub &#8220;Ne-agaj radikoj&#8221; ni legas:<\/p>\n<blockquote><p>\nSe la radiko ne montras agon, AD aldonas agan (da\u016dran) signifon.\n<\/p><\/blockquote>\n<p>Tio klarigas formojn kiel &#8216;martelado&#8217; ktp. Sed ankora\u016d pli poste ni legas:<\/p>\n<blockquote><p>\nSe la verba formo de radiko havas statan signifon (se \u011di signifas &#8220;esti tia&#8221;), oni malofte aldonas AD. Se oni tamen uzas AD, la AD-formo montras da\u016dran staton\n<\/p><\/blockquote>\n<p>Tio celas klarigi maloftajn formojn kiel &#8216;verdado&#8217; k.s. &mdash; eblecoj kiel &#8216;sciadi&#8217;, &#8216;vidadi&#8217; ne estas menciataj, kvankam ili trovi\u011das iafoje, aparte en la frua Esperanto.<\/p>\n<p>Ne eblas kohere aserti, kaj ke la radiko kun &#8216;-ad&#8217; \u0109iam ricevas agan signifon, kiel en la unuaj cita\u0135oj, kaj ke formo kun &#8216;-ad&#8217; montras da\u016dran staton, kiel en la tria cita\u0135o. La distingo inter agoj kaj statoj estas (\u0109u bone \u0109u malbone) fundamenta distingo en la E-a morfologio, kaj, fakte, tre vaste en la \u011denerala lingvoscienco.<\/p>\n<p>PMEG fikstenas la konvinkon pri baza da\u016dra signifo de &#8216;-ad&#8217;, \u011dis kiam necesas speciala cedo pri &#8220;Klariga &#8216;-ad'&#8221;: <\/p>\n<blockquote><p>\nAD estas iafoje uzata anka\u016d kiam ne temas pri longa da\u016dro\n<\/p><\/blockquote>\n<p>Fakte, la\u016d mia kompreno, pri tiu ideo necesas ne moderigi sed plene rezigni, alfronte al kazoj, kie verbformoj kun kaj sen &#8216;-ad&#8217; indikas precize la saman da\u016dron:<\/p>\n<blockquote><p>\nMi staris tie unu horon.<br \/>\nMi staradis tie unu horon.\t<\/p>\n<p>\u015ci laboris tri jarojn en Usono.<br \/>\n\u015ci laboradis tri jarojn en Usono.\n<\/p><\/blockquote>\n<p>Abundaj ekzemploj el la Tekstaro montras, ke la efektiva tempoda\u016dro de la koncerna evento ne rilatas al uzo resp. neuzo de &#8216;-ad&#8217;.<\/p>\n<p><strong>2.0 Ekzemploj el la Tekstaro. <\/strong><\/p>\n<p><strong>2.1 Ekzemploj kun la sama da\u016dro kaj la sama verbo:<\/strong><\/p>\n<blockquote><p>\n&#8220;Tute trankvile li povus sidi tiel dum horoj&#8221; (Vivo Vokas)<br \/>\n&#8220;li sidadis dum horoj&#8221; (La \u015ctona Urbo)<\/p>\n<p>&#8220;homo, kiu dum tagoj vagis en dezerto&#8221; (Artikoloj el Monato 6)<br \/>\n&#8220;Dum tagoj mi vagadas eksterdome&#8221; (La Kiso)\n<\/p><\/blockquote>\n<p><strong>2.2 Kontrastoj samverbaj, kie la formo kun &#8216;-ad&#8217; indikas malpli longan da\u016dron, ol la formo sen &#8216;-ad&#8217;:<\/strong><\/p>\n<blockquote><p>\n&#8220;li atendadis dum horoj&#8221; (Artikoloj el Monato 9)<br \/>\n&#8220;Pacientoj atendas dum monatoj&#8221; (Artikoloj el Monato 1)<\/p>\n<p>&#8220;Vi sufi\u0109e laboradas dum la tuta jaro&#8221; (Kastelo de Prelongo)<br \/>\n&#8220;Reza Kheirkhah, kiu laboris dum du jaroj&#8221; (Ondo de Esperanto 3)\n<\/p><\/blockquote>\n<p><strong>2.3 Pluaj ekzemploj:<\/strong><\/p>\n<blockquote><p>\n&#8220;Mi tie \u0109irka\u016dmigris senlace dum horoj&#8221; (Voja\u011dimpresoj)<br \/>\n&#8220;ku\u015dis tie dum tagoj kaj semajnoj&#8221; (Fabeloj de Andersen 3<br \/>\n&#8220;Kelkaj sidis jam dum tagoj&#8221; (Mortula \u015cipo)<\/p>\n<p>&#8220;oni ka\u015dadis dum jaroj la veron&#8221; (Artikoloj el Monato 7)<br \/>\n&#8220;Dum monatoj poste li a\u016ddadis \u015diajn plorojn&#8221; (Vivo de Zamenhof)<br \/>\n&#8220;dum monatoj pafadis al la urbo&#8221; (Artikoloj el Monato 3)\n<\/p><\/blockquote>\n<p>Se ne temas pri da\u016dro, pri kio temas?<\/p>\n<p><strong>3.0 Imperfektivoj.<\/strong> Mallonge dirante, mi proponas, ke se ja la sufikso &#8216;-ad&#8217; en la frua Esperanto eble indikis (ideale; vidu sube, 4.0) nur relativan da\u016dron (kio klarigus la abundon da tiaj formoj en la Zamenhofaj kaj aliaj fruaj verkoj), \u011di tamen en la nuntempa Esperanto perfekte kondutas kiel Imperfektiva aspekto.<\/p>\n<p>Comrie 1976 prezentis tre influan difinaron kaj skemon por gramatika aspekto, uzante datenojn el pluraj lingvoj, inkl. la slavajn, pri kiuj li estas fakulo. La\u016d ties klasifika sistemo, la baza kontrasto (kaj anka\u016d la plej universala) estas tiu inter Perfektivo kaj Imperfektivo. Tipa Imperfektiva aspekto dividi\u011das inter Kutima kaj Da\u016dra, kaj Da\u016dra inter Progresa kaj Neprogresa (Comrie 1976:25):<\/p>\n<p><img decoding=\"async\" style=\"margin-left:5em\" src=\"http:\/\/lingvakritiko.com\/wp-content\/uploads\/2007\/01\/aspekt-kontrastoj.png\" \/><\/p>\n<p>La baza signifo de Imperfektivo estas <em>eksplicita indiko de la interna tempa strukturo de situacio<\/em>: &#8220;Mi staradis tie unu horon.&#8221; La baza signifo de Perfektivo estas manko de tia indiko: &#8220;Mi staris tie unu horon.&#8221; La Perfektivo do estas ne\u016dtrala rilate la internan tempan strukturon de la situacio.. \u011ci traktas la eventon kiel tuton, kiel &#8220;bulon da sperto&#8221;, se tiel diri.<\/p>\n<p>Ofte ja oni asertas, ke Perfektivaj formoj indikas mallongan da\u016dron, dum Imperfektivaj formoj indikas longan da\u016dron. E\u0109 en NPIV-2002 trovi\u011das sub art. &#8216;durativo&#8217;: &#8220;En Esperanto, la durativon oni povas esprimi per la sufikso &#8216;-ad&#8217;.&#8221; Sed amba\u016d formoj &mdash; verbo sen &#8216;-ad&#8217; kaj verbo kun &#8216;-ad&#8217; &mdash; povas indiki eventojn de la sama da\u016dro. En aliaj lingvoj samas. Ekzemple &#8220;Mi staris tie unu horon&#8221; povas esprimi\u011di en la rusa a\u016d per la Imperfektivo (<em>ja stojal tam &#269;as<\/em>), a\u016d per unu el du Perfektivaj formoj (<em>ja postojal tam &#269;as<\/em>, <em>ja prostojal tam &#269;as<\/em>). La unua el la lastaj du ja sugestas subjektive mallongan tempoperiodon, kaj la dua pli longan, sed amba\u016d estas Perfektivaj formoj. La Imperfektivo (en la rusa) ne\u016dtralas pri da\u016dro.<\/p>\n<p>Simile en la franca, la diferenco inter <em>il r&eacute;gna trente ans<\/em> kaj <em>il r&eacute;gnait trente ans<\/em> ne estas la da\u016dro de la regnado, kiu samas en amba\u016d ekzemploj; la unua traktas la regnadon kiel unuopan tuton (do &#8220;Li regnis tridek jarojn&#8221;), dum la dua traktas \u011din tiel, ke je ajna tempo ene de tiuj tridek jaroj li estis regnanta (do &#8220;Li regnadis tridek jarojn&#8221;).<\/p>\n<p>Ni povas ekstrakti el la verko de Comrie decidilojn por la Imperfektivo. (Beda\u016drinde mi devos preterlasi la multajn argumentojn, lingvojn, ekzemplojn, ktp de Comrie, donante nur la konkludajn prognozojn.)<\/p>\n<p>(i) &#8220;From the definition of imperfectivity\u2026 it follows that imperfective forms cannot be used to refer to situations lacking internal structure.&#8221; (p\u011d. 26) [1] &#8220;Situations lacking internal structure&#8221; estus punktecaj eventoj: &#8220;&#8230; a punctual situation, by definition, has no internal structure, and in a language with separate imperfective forms to indicate reference to the internal structure of a situation, then clearly punctuality and imperfectivity will be incompatible.&#8221; (p\u011d. 42) [2]. Tio implicas, ke kiam Imperfektiva formo uzi\u011das \u0109e vere punktaj eventoj (kiel ekzemple &#8216;tusi&#8217;), la signifo devas esti ripeta: &#8220;Li tusadis unu horon&#8221; do nur povas signifi, ke dum la dirita tempo li tusis ripete. Eventoj, kiuj ne tiel interpreteblas, kiel ekzemple &#8220;atingi la pinton (unufoje)&#8221;, ne eblus kun la Imperfektivo: *&#8221;Li atingadis la pinton (unufoje)&#8221;.<\/p>\n<p>Tio perfekte akordas kun Esperanta &#8216;-ad&#8217;: se ni diras &#8220;Li tusadis la tutan tagon&#8221; la interpreto devas esti ripetado de unuopaj tusoj, \u0109ar tuso estas punkteca evento.<\/p>\n<p>(ii) Kiam la koncerna evento estas telea (havas esencan finon en si mem, kiel ekz. &#8220;konstrui se\u011don&#8221;), uzo de la Imperfektivo implicas, ke je la tempo indikata, la fino ne estas atingita. Sekve &#8220;Je la tria li konstruadis se\u011don&#8221; implicas, ke je la tria la se\u011do ne estis finkonstruita, li ankora\u016d estis en la mezo de la laboro. &#8220;Manjo kantadis kanzonon kiam li envenis&#8221; implicas, ke Manjo ne estis fininta la kanzonon je la momento de lia enveno.<\/p>\n<p>Anka\u016d tio akordas kun la Esperanta &#8216;-ad&#8217;.<\/p>\n<p>(iii) Kiam lingvo havas Imperfektivon, preska\u016d \u0109iam tiu formo uzi\u011das por esprimi, ke unu evento interrompas alian. Tiam la fona evento uzas la Imperfektivon, la interrompa evento, alian verbformon, ekzemple la Perfektivon:<\/p>\n<blockquote><p>\n\u015ci lavadis la telerojn, kiam li envenis.\n<\/p><\/blockquote>\n<p>Tio ja estas tre ofta, se ne \u0109iama, maniero priskribi la du eventojn anka\u016d en Esperanto.<\/p>\n<p>(iv) Statoj kutime ne partoprenas en la kontrasto inter Imperfektiva kaj Perfektiva aspektoj: ili jam havas imperfektivan signifon en si mem. Sekve uzado de Imperfektivaj formoj kun statoj povas doni senton de redundo, pleonasmo: &#8220;\u015ci sciadis la respondon (la tutan tagon)&#8221; vere ne povas kontrasti kun &#8220;\u015ci sciis la respondon (la tutan tagon)&#8221;. &#8220;La turisto \u015datadis la landon (dum sia vizito)&#8221; ne vere kontrastas kun &#8220;La turisto \u015datis la landon (dum sia vizito)&#8221;. Se tamen stato ja esprimi\u011das per Imperfektiva aspekto, la situacio emas alpreni agan signifon: &#8220;La bubo malsanadis, \u011dis kiam li estis semajnon for de la lernejo&#8221; sugestas, ke la bubo intencis a\u016d \u015dajnigis malsanon. Tial stataj verboj kun &#8216;-ad&#8217; maloftas en la Tekstaro, krom en fru-esperantaj tekstoj, ekz. tiuj de Zamenhof (vidu 4.0 sube), kaj tial, mi proponas, PMEG forte insistas, ke uzo de &#8216;-ad&#8217; altrudas agan signifon.<\/p>\n<p>Lingvoj tre varias la\u016d siaj manieroj trakti statojn. Sed en multaj, e\u0109 ne eblas esprimi statojn per Perfektivaj verboformoj.<\/p>\n<p>La\u016d kriterioj (i)-(iv) de Comrie, do, la esperantaj ad-formoj de verboj estas Imperfektivoj, kaj eble kune kun la (kvaza\u016d-)prefiksoj plu-, fin- kaj ek- (kaj eble aliaj morfemoj) formas sistemon de gramatika aspekto. La transiro de la malnova Esperanto (kiel tiu de Zamenhof), kiam &#8216;-ad&#8217; eble ja havis vere da\u016dran signifon, al la nova, estis transiro al sistemo kun normala Imperfektivo.<\/p>\n<p><strong>4.0 La frua Esperanto.<\/strong> Se ni elektas arbitre la periodon de la komenco \u011dis <em>Marta<\/em> en 1910 kiel la fruan Esperanton, elektas en la Tekstaro nur verkojn el tiu tempo, kaj ekzamenas la uzadon de verba &#8216;-ad&#8217;, la rezultoj ne estas tiel klaraj, kiel oni povus esperi. Anka\u016d tie oni trovas kazojn, kie la sama verbo uzi\u011das kun kaj sen &#8216;-ad&#8217; \u0109e la sama tempoda\u016dro:<\/p>\n<blockquote><p>\n&#8220;La signoj restis ankora\u016d longan tempon&#8221; (La Batalo de l&#8217; Vivo)<br \/>\n&#8220;la nubo restadis super la tabernaklo longan tempon&#8221; (Malnova Testamento, Moseo 4)\n<\/p><\/blockquote>\n<p>Kaj surprize, anka\u016d tie ni trovas kontrastojn samverbajn, kie la formo kun &#8216;-ad&#8217; indikas malpli longan da\u016dron, ol la formo sen &#8216;-ad&#8217;:<\/p>\n<blockquote><p>\n&#8220;La esperantistoj laboris dum longa vico da jaroj&#8221; (Paroladoj de Zamenhof)<br \/>\n&#8220;Vi sufi\u0109e laboradas dum la tuta jaro&#8221; (Kastelo de Prelongo)\n<\/p><\/blockquote>\n<p>Ne haveblas do forta evidento ke e\u0109 frue la sufikso &#8216;-ad&#8217; indikis simple da\u016dron. Oni ricevas certe la impreson el la Tekstaro, ke verkoj anta\u016d, ni diru, 1920 montras konsiderinde pli da verboj kun &#8216;-ad&#8217;, ol en postaj verkoj. Sed postaj verkoj anka\u016d pli abundas, kaj sistema esploro pri tio restas por la estonteco.<\/p>\n<p>Nepre oni trovas en la verkoj de Zamenhof mem multajn ekzemplojn de &#8216;-ad&#8217; kun stataj verboj: &#8216;timadi&#8217;, &#8216;vidadi&#8217;, &#8216;havadi&#8217;, &#8216;sentadi&#8217;, &#8216;deziradi&#8217;, &#8216;celadi&#8217;, &#8216;malamadi&#8217;, &#8216;konsciadi&#8217;, &#8216;a\u016ddadi&#8217; k. s. kiujn oni ne atendus trovi nuntempe. Tio estas almena\u016d unu signifa diferenco inter la Zamenhofa uzado kaj la nuntempa. \u0108u tiaj ekzemploj portas precipe da\u016dran signifon, a\u016d alprenas agan signifon, a\u016d amba\u016d, restas por plua esplorado.<\/p>\n<p><strong>5.0 Implicoj kaj pluaj estonta\u0135oj.<\/strong> Se formoj kun &#8216;-ad&#8217; ja estas Imperfektivoj, sekvas do, ke la aliaj aspektoj restantaj sur la Comrie-diagramo supre &mdash; Kutima, Progresa kaj Neprogresa &mdash; havas en Esperanto Imperfektivajn signifojn; t.e., ili eksplicite indikas la internan tempan strukturon de situacioj. Mi ne vidas, ke nia lingvo gramatike signas Kutiman a\u016d Neprogresan aspektojn, sed Progresaj formoj evidente rolas en la verbsistemo. \u0108ar ili rilatas anka\u016d al la tensosistemo, ili postulos apartan pritrakton. La Kutima signifo certe estas (nesignita) grava flankuzo de la Imperfektivo, aparte en priskriboj pri la pasinteco.<\/p>\n<p>La uzmanieroj de la simpla verbo (supozeble Perfektiva &mdash; rim: NE Perfekta, kio estas io tute alia) restas por ekzameni.<\/p>\n<p>Fine, anka\u016d &#8216;-ado&#8217; kiel substantiva sufikso estas aparta temo. Tio inkludas kompreneble formojn kiel &#8216;martelado&#8217; k.s. (Rimarku, ke kvankam &#8216;sciadi&#8217;, &#8216;\u015datadi&#8217; k.s. estas dubindaj, la respondaj substantivoj &#8216;sciado&#8217;, &#8216;\u015datado&#8217; k.s. tute ne same strangas. Ekz. &#8220;Kognitiva teorio estas teorio pri la sciado&#8221; \u2026)<\/p>\n<p>NOTOJ<\/p>\n<p>[1] &#8220;El la difino de imperfektiveco\u2026 sekvas, ke imperfektivaj formoj ne povas indiki situaciojn, al kiuj mankas interna strukturo.&#8221;<\/p>\n<p>[2] &#8220;Punkteca situacio, perdifine, malhavas internan strukturon, kaj en lingvo kun apartaj imperfektivaj formoj, por indiki la internan strukturon de situacio, klare punkteco kaj imperfektiveco estas neakordigeblaj.&#8221;<\/p>\n<p>REFERENCOJ<\/p>\n<p>COMRIE, Bernard, 1976. <em>Aspect<\/em>. Cambridge University Press<\/p>\n<p>PMEG = Plena Manlibro de Esperanta Gramatiko de Bertilo WENNERGREN. Versio 13.0 de la 14-a de Aprilo 2005. Rete havebla \u0109e <a href=\"http:\/\/bertilow.com\/pmeg\/\">http:\/\/bertilow.com\/pmeg<\/a>. <\/p>\n<p>Tekstaro = Tekstaro de Esperanto (<a href=\"http:\/\/bertilow.com\/tekstaro\/index.html\">http:\/\/bertilow.com\/tekstaro\/index.html<\/a><\/p>\n","protected":false},"excerpt":{"rendered":"<p>0.1 Celo. Mi provos montri, ke kiel verbsufikso &#8216;-ad&#8217; ne indikas da\u016dron, kiel vaste aserti\u011das, sed sidas perfekte en la aspekt-modelo de Comrie 1976 kiel signo de imperfektiva aspekto.<\/p>\n","protected":false},"author":5,"featured_media":0,"comment_status":"open","ping_status":"open","sticky":false,"template":"","format":"standard","meta":{"footnotes":""},"categories":[1],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/39"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/5"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=39"}],"version-history":[{"count":2,"href":"https:\/\/lingvakritiko.com\/wp-json\/wp\/v2\/posts\/39\/revisions"}],"predecessor-version":[{"id":113,"href":"https:\/\/lingvakritiko.com\/wp-json\/wp\/v2\/posts\/39\/revisions\/113"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=39"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=39"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=39"}],"curies":[{"name":"wp","href":"https:\/\/api.w.org\/{rel}","templated":true}]}}