{"id":756,"date":"2019-11-11T22:59:04","date_gmt":"2019-11-11T21:59:04","guid":{"rendered":"http:\/\/lingvakritiko.com\/?p=756"},"modified":"2019-12-13T13:50:58","modified_gmt":"2019-12-13T12:50:58","slug":"survoje-al-sekse-neutralaj-kaj-egalecaj-esprimoj-komparo-inter-la-j-sistemo-kaj-parentismo","status":"publish","type":"post","link":"https:\/\/lingvakritiko.com\/2019\/11\/11\/survoje-al-sekse-neutralaj-kaj-egalecaj-esprimoj-komparo-inter-la-j-sistemo-kaj-parentismo\/","title":{"rendered":"Survoje al sekse ne\u016dtralaj kaj egalecaj esprimoj: Komparo inter la J-sistemo kaj parentismo"},"content":{"rendered":"<h3><i>Markos Kramer, Kirilo Brosch, Luko Cerante, Robin van der Vliet<\/i><\/h3>\n<h1 id=\"enkonduko\">Enkonduko<\/h1>\n<p>Pro \u015dan\u011doj en la sociaj ideoj pri sekso, pli kaj pli da personoj sentas la bezonon paroli pri homoj sen indiki ilian sekson.<sup class=\"footnote-ref\"><a id=\"fnref1\" href=\"#fn1\">1<\/a><\/sup> Estas du \u0109efaj kialoj por tio: Unuflanke la sekso de persono ne plu havas tiel gravan socian rolon kiel en anta\u016daj tempoj, kaj sekve i\u011das pli kaj pli nature por homoj paroli pri aliaj homoj sen mencii ilian sekson, same kiel oni ekzemple povas paroli pri aliaj homoj sen mencii ilian a\u011don a\u016d naciecon. Aldone, kreskis la konscio pri tio, ke sekso ne nepre estas duuma kategorio, \u0109ar ekzistas neduumuloj, do homoj, kiuj la\u016d sia identeco, socia rolo kaj\/a\u016d korpaj ecoj estas nek nur-virseksaj nek nur-inaj.<\/p>\n<p>\u0108i tiu komunika bezono esprimi sin en sekse ne\u016dtrala maniero ekzistas en diversaj lingvaj komunumoj, tiel ke en diversaj lingvoj \u011di kondukas al novaj esprimmanieroj. Anka\u016d inter esperantistoj ekzistas \u0109i tiu komunika bezono, do anka\u016d en Esperanto aperas novaj sekse ne\u016dtralaj esprimmanieroj.<\/p>\n<p><!--more--><\/p>\n<p>Jam ekde la 1970aj jaroj, diskutoj pri sekse egaleca lingva\u0135o kondukis al efektivaj \u015dan\u011doj en la lingvouzo. Anta\u016d la 1970aj jaroj, ne ekzistis konscio pri tio (a\u016d oni ignoris), ke la pronomo <em>li<\/em> kaj multaj substantivoj, ekzemple <em>kuracisto<\/em>, <em>studento<\/em>, <em>prezidanto<\/em>, <em>junulo<\/em>,<sup class=\"footnote-ref\"><a id=\"fnref2\" href=\"#fn2\">2<\/a><\/sup> <em>amiko<\/em>, <em>italo<\/em> ktp, estis foje uzataj en virseksa senco kaj foje en seksne\u016dtrala senco. Kiam feminismaj esperantistoj konsciigis pri tio, en la efektiva lingvouzo pli kaj pli disvasti\u011dis la emo uzi esprimojn kiel <em>li a\u016d \u015di<\/em>, kiam oni intencas inkluzivi \u0109iujn, kaj samtempe pli kaj pli malaperis la emo \u0109iam aldoni la sufikson <em>-in-<\/em>, kiam oni parolas pri inaj kuracistoj, studentoj, prezidantoj ktp.<\/p>\n<p>Jam en la 1970aj jaroj aperis anka\u016d la propono uzi la pronomon <em>ri<\/em> kiel sekse ne\u016dtralan pronomon. Dum multaj jardekoj \u011di esti tre mar\u011dena fenomeno en Esperanto, sed dum la pasintaj dek jaroj \u011di subite multe pli populari\u011dis, \u0109efe pro la konscio pri neduumuloj, por kiuj ta\u016dgas nek <em>li<\/em> nek <em>\u015di<\/em>. Tamen en \u0109i tiu artikolo ni ne intencas aldoni ion al la diskuto pri <em>ri<\/em>, sed fokusi\u011das je alia aspekto de la afero, nome je sekse ne\u016dtralaj substantivoj.<\/p>\n<p>Por la granda klaso de substantivoj, kiuj en la tradicia Esperanto povis esti interpretataj jen ne\u016dtrale jen virsekse, ekzemple <em>kuracisto<\/em>, <em>studento<\/em>, <em>prezidanto<\/em>, <em>junulo<\/em>, <em>amiko<\/em>, <em>italo<\/em> ktp., la\u016d ni ne plu ekzistas problemo: La tradicia emo \u0109e parolado pri inoj \u0109iam aldoni <em>-in-<\/em> al tiuj substantivoj jam signife malplii\u011dis, kio fortigis la konscion pri tio, ke tiuj substantivoj havas baze ne\u016dtralan signifon. La\u016d ni oni aldonu <em>-in-<\/em> nur, kiam ial necesas emfazi, ke temas pri ino. Kaj simetrie al tio, oni povas aldoni la ankora\u016d ne-oficialan sed jam vaste uzatan sufikson <em>-i\u0109-<\/em>, kiam ial necesas emfazi ke temas pri i\u0109o (do pri virseksulo).<sup class=\"footnote-ref\"><a id=\"fnref3\" href=\"#fn3\">3<\/a><\/sup><\/p>\n<p>Sed ekzistas pli malgranda klaso de substantivaj radikoj, kiuj tradicie havas klare i\u0109an interpreton, ekzemple <em>patro<\/em>, <em>edzo<\/em>, <em>kuzo<\/em>, <em>viro<\/em>, <em>knabo<\/em>, <em>re\u011do<\/em> kaj <em>princo<\/em>. Malsame ol substantivoj kiel <em>kuracisto<\/em>, <em>amiko<\/em> kaj <em>italo<\/em>, \u0109i tiuj substantivoj anka\u016d en multenombra formo kaj en parolado pri nespecifa persono \u0109iam retenis sian i\u0109an signifon. Se oni parolas pri miksita grupo a\u016d grupo de nekonata seksa konsisto, oni tradicie devas uzi la prefikson <em>ge-<\/em>. Parolante pri unuopa persono, la tradicia Esperanto devigas nin indiki, \u0109u temas pri i\u0109o a\u016d pri ino.<\/p>\n<p>\u0108ar nuntempe pli ofte ol tradicie aperas la bezono paroli pri unuopa persono sen indiki la sekson, homoj komencis diversmaniere devoji\u011di de la tradicia lingvouzo por plenumi tiun bezonon. La plej ofte praktikata maniero fari tion estas la <em>geismo<\/em>, do la uzo de <em>ge-<\/em> kiel seksne\u016dtraliga prefikso \u0109e ununombraj substantivoj, ekzemple <em>gepatro<\/em> kaj <em>geedzo<\/em>. Ni konsideras \u0109i tiun uzon de <em>ge-<\/em> problema, \u0109ar \u011di \u015dan\u011das la Fundamentan signifon de <em>ge-<\/em> kaj kreas dubon pri la interpreto de <em>ge-<\/em> anka\u016d \u0109e multenombraj vortoj: Se oni \u0109e ununombraj vortoj uzas <em>ge-<\/em> kun la signifo \u2018de iu ajn sekso\u2019 anstata\u016d kun la tradicia signifo \u2018de amba\u016d seksoj\u2019<sup class=\"footnote-ref\"><a id=\"fnref4\" href=\"#fn4\">4<\/a><\/sup>, ne estas logika kialo por malpermesi tiun uzon de <em>ge-<\/em> \u0109e multenombraj vortoj. Sed tiam oni ne nur enkondukas novajn esprimojn kiel <em>gepatro<\/em> kaj <em>geedzo<\/em>, sed anka\u016d \u015dan\u011das la signifon de tradiciaj esprimoj kiel <em>gepatroj<\/em> kaj <em>geedzoj<\/em>, kiuj tradicie nepre nomas sekse miksitajn grupojn<sup class=\"footnote-ref\"><a id=\"fnref5\" href=\"#fn5\">5<\/a><\/sup>, sed kiuj \u0109e seksne\u016dtraliga interpreto de <em>ge-<\/em> devus esti uzeblaj anka\u016d por unuseksaj grupoj. Aldone, geismo ne forigas la seksan malsimetrion \u0109e vortoparoj kiel <em>patro\/patrino<\/em>, nome ke la i\u0109a formo estas la baza kaj la ina formo estas derivita de \u011di. Tiu malsimetrio estas ofte perceptata kiel problema lingva da\u016drigo de la historia socia malsimetrio inter la seksoj, kaj \u011di povas esti obstaklo \u0109e la varbado por Esperanto inter progresemaj homoj.<\/p>\n<p>Pli radikala solvo ol \u0109i tiu seksne\u016dtraliga uzo de <em>ge-<\/em> estas la <em>signif\u015dan\u011dismo<\/em>, do la ideo seksne\u016dtraligi la signifon de tradicie i\u0109aj radikoj kiel <em>patro<\/em>, <em>edzo<\/em>, <em>kuzo<\/em>, <em>viro<\/em>, <em>knabo<\/em>, <em>re\u011do<\/em> kaj <em>princo<\/em>. La\u016d la signif\u015dan\u011dismo oni devus diri <em>patri\u0109o<\/em> por la tradicia signifo de <em>patro<\/em> kaj povus diri <em>patroj<\/em> por du gepatroj de malsama sekso. La signif\u015dan\u011dismo jam aperis en la manifesto <em>Riisma Esperanto<\/em> de 1994, sed \u011di restas \u011dis nun mar\u011dena fenomeno en Esperanto. La\u016d ni \u0109i tiu propono estas e\u0109 pli problema ol geismo, \u0109ar \u011di grave \u015dan\u011das la signifon de tuta aro da oftaj kaj Fundamentaj vortoj, kio povas alporti multajn miskomprenojn. Se tiu propono sukcesus disvasti\u011di, certe da\u016drus longe anta\u016d ol \u011di plene anstata\u016dus la malnovan sistemon, kaj dum tiu tempo oni \u0109e esprimoj kiel <em>patro<\/em> kaj <em>edzo<\/em> povus ofte malcerti, \u0109u ili estas intencataj kun i\u0109a a\u016d kun ne\u016dtrala interpreto. \u0108i tiu problemo eble anka\u016d klarigas, kial \u0109i tiu propono \u011dis nun restas tiom malpli populara ol la uzado de <em>ri<\/em>, kiu estis siatempe proponita kune kun \u011di: La lingvouzantoj hezitas uzi vortojn kiel <em>patro<\/em> kaj <em>edzo<\/em> kun ne\u016dtrala signifo, kiam ili ne povas esti certaj, ke la a\u016dskultanto anka\u016d komprenas ilin kun ne\u016dtrala signifo.<\/p>\n<p>Kiel alternativon al geismo kaj signif\u015dan\u011dismo ni proponas la enkondukon de novaj sekse ne\u016dtralaj radikoj, do sekse ne\u016dtralaj analoga\u0135oj de la tradicie i\u0109aj radikoj kiel <em>patro<\/em>, <em>edzo<\/em>, <em>kuzo<\/em>, <em>viro<\/em>, <em>knabo<\/em>, <em>re\u011do<\/em> kaj <em>princo<\/em>. \u0108i tiu propono bazi\u011das sur la ideo, ke la\u016d la Fundamento kaj la lingva tradicio oni rajtas enkonduki novan radikon se oni volas esprimi ion, kio ne esprimeblas per kombino de oficialaj a\u016d jam kutimaj lingvaj elementoj. \u0108ar ne eblas esprimi la seksne\u016dtralajn analoga\u0135ojn al vortoj kiel <em>patro<\/em>, <em>edzo<\/em>, <em>kuzo<\/em>, <em>viro<\/em>, <em>knabo<\/em>, <em>re\u011do<\/em> kaj <em>princo<\/em> en tradicia Esperanto kaj \u0109ar nuntempe multaj esperantistoj sentas komunikan bezonon je sekse ne\u016dtralaj esprimoj, estas pravigeble enkonduki novajn radikojn por krei tiajn sekse ne\u016dtralajn esprimojn.<\/p>\n<p>Ekzistas nuntempe du konkurencantaj proponoj pri tio, kiel oni povus enkonduki novajn sekse ne\u016dtralajn radikojn:<sup class=\"footnote-ref\"><a id=\"fnref6\" href=\"#fn6\">6<\/a><\/sup><\/p>\n<ul>\n<li>La <em>J-sistemo<\/em> estas sistemo por krei la novajn sekse ne\u016dtralajn radikojn per sistema modifado de la analogaj i\u0109aj radikoj, nome per en\u015dovo de la litero <em>j<\/em> post la unua vokalo kaj la\u016dbezona \u015dan\u011do de <em>i<\/em> al <em>e<\/em> anta\u016d tiu en\u015dovita <em>j<\/em>: <em>pajtro<\/em>, <em>ejdzo<\/em>, <em>kujzo<\/em>, <em>vejro<\/em>, <em>knajbo<\/em>, <em>rej\u011do<\/em> kaj <em>prejnco<\/em>.<\/li>\n<li><em>Parentismo<\/em> estas la propono enkonduki novajn sekse ne\u016dtralajn radikojn per esperantigo de nacilingvaj vortoj, simile al tio kiel novaj radikoj por novaj komunikaj bezonoj estis plej ofte enkondukitaj de la Zamenhofa tempo \u011dis nun. Ekzemple, \u011di proponas la enkondukon de la radiko <em>parento<\/em> kiel sekse ne\u016dtralan analoga\u0135on al <em>patro\/patrino<\/em> surbaze de la angla kaj franca vorto <em>parent<\/em>, kaj \u011di proponas la enkondukon de <em>kuzeno<\/em> kiel seksne\u016dtralan analoga\u0135on al <em>kuzo\/kuzino<\/em> surbaze de la angla vorto <em>cousin<\/em>, la franca vortparo <em>cousin\/cousine<\/em> kaj la germana vortparo <em>Cousin\/Cousine<\/em>.<\/li>\n<\/ul>\n<p>Oni kompreneble povas aldoni la seks-indikajn afiksojn <em>-in-<\/em> kaj <em>-i\u0109-<\/em> al la sekse ne\u016dtralaj novradikoj.<sup class=\"footnote-ref\"><a id=\"fnref7\" href=\"#fn7\">7<\/a><\/sup> Ekzemple <em>pajtri\u0109o<\/em> kaj <em>parenti\u0109o<\/em> havas la saman signifon kiel la tradicia vorto <em>patro<\/em>, dum <em>pajtrino<\/em> kaj <em>parentino<\/em> havas la saman signifon kiel <em>patrino<\/em>. (Se oni tion ial preferas, oni anka\u016d povas elekti uzi la sekse ne\u016dtralajn novradikojn nur, kiam oni bezonas sekse ne\u016dtralan vorton, kaj plu uzi tradiciajn esprimojn kiel <em>patro<\/em> kaj <em>patrino<\/em>, kiam oni ja volas komuniki la sekson.)<\/p>\n<p>En la resto de \u0109i tiu artikolo ni unue pli detale klarigos la J-sistemon kaj du varia\u0135ojn de parentismo. Poste ni komparos la argumentojn por kaj kontra\u016d \u0109iu el \u0109i tiuj tri sistemoj.<\/p>\n<h1 id=\"j-sistemo\">J-sistemo<\/h1>\n<p>Por eviti arbitrecon en la elekto de la novaj radikoj, kaj por plifaciligi ilian lerneblecon, la J-sistemo proponas enkonduki tiujn novajn radikojn en tute sistema maniero, per eta modifo al la tradicia i\u0109a radiko la\u016d la jenaj tri principoj:<\/p>\n<ol>\n<li>Oni aldonu \u201cj\u201d post la unua vokalo de vorto.<\/li>\n<li>Se tiu vokalo estas \u201ci\u201d, oni anstata\u016digu \u011din per \u201ce\u201d.<\/li>\n<li>Se \u201c\u016d\u201d a\u016d \u201cr\u201d sekvas tiun vokalon, oni forigu \u011din.<\/li>\n<\/ol>\n<p>El aplikado de \u0109i tiuj tri principoj rezultas la jenaj novaj seksne\u016dtralaj radikoj:<sup class=\"footnote-ref\"><a id=\"fnref8\" href=\"#fn8\">8<\/a><\/sup><\/p>\n<p>La\u016d la unua principo:<\/p>\n<ul>\n<li><em>pajtro<\/em> (el <em>patro<\/em>)<\/li>\n<li><em>ejdzo<\/em> (el <em>edzo<\/em>)<\/li>\n<li><em>frajto<\/em> (el <em>frato<\/em>)<\/li>\n<li><em>ajvo<\/em> (el <em>avo<\/em>)<\/li>\n<li><em>ojnklo<\/em> (el <em>onklo<\/em>)<\/li>\n<li><em>kujzo<\/em> (el <em>kuzo<\/em>)<\/li>\n<li><em>nejpo<\/em> (el <em>nepo<\/em>)<\/li>\n<li><em>nejvo<\/em> (el <em>nevo<\/em>)<\/li>\n<li><em>knajbo<\/em> (el <em>knabo<\/em>)<\/li>\n<li><em>bujbo<\/em> (el <em>bubo<\/em>)<\/li>\n<li><em>rej\u011do<\/em> (el <em>re\u011do<\/em>)<\/li>\n<li><em>dujko<\/em> (el <em>duko<\/em>)<\/li>\n<li><em>grajfo<\/em> (el <em>grafo<\/em>)<\/li>\n<li><em>bajrono<\/em> (el <em>barono<\/em>)<\/li>\n<li><em>mojna\u0125o<\/em> (el <em>mona\u0125o<\/em>)<\/li>\n<li><em>ajbato<\/em> (el <em>abato<\/em>)<\/li>\n<li><em>cajro<\/em> (el <em>caro<\/em>)<\/li>\n<li><em>kajvaliro<\/em> (el <em>kavaliro<\/em>)<\/li>\n<li><em>dajmo<\/em> (el <em>damo<\/em>)<\/li>\n<\/ul>\n<p>La\u016d la dua principo:<\/p>\n<ul>\n<li><em>fejlo<\/em> (el <em>filo<\/em>)<\/li>\n<li><em>fejan\u0109o<\/em> (el <em>fian\u0109o<\/em>)<\/li>\n<li><em>vejdvo<\/em> (el <em>vidvo<\/em>)<\/li>\n<li><em>vejro<\/em> (el <em>viro<\/em>)<\/li>\n<li><em>sejnjoro<\/em> (el <em>sinjoro<\/em>)<\/li>\n<li><em>prejnco<\/em> (el <em>princo<\/em>)<\/li>\n<li><em>\u011dejgolo<\/em> (el <em>\u011digolo<\/em>)<\/li>\n<\/ul>\n<p>La\u016d la tria principo:<\/p>\n<ul>\n<li><em>frajlo<\/em> (el <em>fra\u016dlo<\/em>)<\/li>\n<li><em>majkizo<\/em> (el <em>markizo<\/em>)<\/li>\n<li><em>lojdo<\/em> (el <em>lordo<\/em>)<\/li>\n<\/ul>\n<h1 id=\"internacieca-parentismo\">Internacieca parentismo<\/h1>\n<p>Alternative ideo estas la propono enkonduki novajn sekse ne\u016dtralajn radikojn per esperantigo de nacilingvaj vortoj, simile al tio kiel novaj radikoj por novaj komunikaj bezonoj estis plej ofte enkondukitaj de la Zamenhofa tempo \u011dis nun. La \u011dis nun plej vaste konata propono de tia novradiko estas la radiko <em>parento<\/em> kiel sekse ne\u016dtrala analoga\u0135o al <em>patro\/patrino<\/em>, kaj tial ni nomas \u0109i tiun aliron <em>parentismo<\/em>. La vorto <em>parento<\/em> bazi\u011das sur la samsignifa angla vorto <em>parent<\/em> kaj la samskriba sed aliprononca franca vorto <em>parent<\/em> (kaj kelkaj deriva\u0135oj en pliaj lingvoj), kaj pro la vasta konateco de \u0109i tiuj du lingvoj estas relative vaste rekonebla. Tamen ne por \u0109iuj konceptoj, por kiuj mankas seksne\u016dtrala radiko en Esperanto, eblas trovi tiel vaste rekoneblan vorton.<\/p>\n<p>Ni konsideris diversajn eblajn proponojn bazitajn sur seksne\u016dtralaj nacilingvaj vortoj a\u016d sur kunfando de ina kaj i\u0109a nacilingva vorto kaj elektis tiujn, kiuj la\u016d nia ju\u011do plej ta\u016dgas la\u016d diversaj kriterioj, ekzemple internacia rekonebleco, sona ta\u016dgeco, koncizeco kaj kontribuo al la internacieco de Esperanto. Surbaze de tiuj konsideroj ni faras la jenan proponon por seksne\u016dtralaj novradikoj, kiun ni nomas <em>internacieca parentismo<\/em>:<sup class=\"footnote-ref\"><a id=\"fnref9\" href=\"#fn9\">9<\/a><\/sup><\/p>\n<table>\n<colgroup>\n<col style=\"width: 19%;\" span=\"1\" \/>\n<col style=\"width: 18%;\" span=\"1\" \/>\n<col style=\"width: 31%;\" span=\"1\" \/>\n<col style=\"width: 32%;\" span=\"1\" \/> <\/colgroup>\n<thead>\n<tr>\n<th>tradicia<\/th>\n<th>nova<\/th>\n<th>\u0109efa etimologio<\/th>\n<th>aldona etimologio<\/th>\n<\/tr>\n<\/thead>\n<tbody>\n<tr>\n<td>patr(in)o<\/td>\n<td><em>parento<\/em><\/td>\n<td>en\/fr<sup class=\"footnote-ref\"><a id=\"fnref10\" href=\"#fn10\">10<\/a><\/sup>:\u00a0parent<\/td>\n<td>es\/pt:\u00a0parental<\/td>\n<\/tr>\n<tr>\n<td>edz(in)o<\/td>\n<td><em>e\u015do<\/em><\/td>\n<td>tr:\u00a0e\u015f<\/td>\n<td><\/td>\n<\/tr>\n<tr>\n<td>frat(in)o<\/td>\n<td><em>sahodo<\/em><\/td>\n<td>hi\/bn:\u00a0sah\u00f3dar\/<wbr><\/wbr>sah\u00f3dar\u0101<\/td>\n<td>id:\u00a0saudara<\/td>\n<\/tr>\n<tr>\n<td>fil(in)o<\/td>\n<td><em>anako<\/em><sup class=\"footnote-ref\"><a id=\"fnref11\" href=\"#fn11\">11<\/a><\/sup><\/td>\n<td>id:\u00a0anak<\/td>\n<td><\/td>\n<\/tr>\n<tr>\n<td>av(in)o<\/td>\n<td><em>avuo<\/em><sup class=\"footnote-ref\"><a id=\"fnrefavuo\" href=\"#fnavuo\">12<\/a><\/sup><\/td>\n<td>es:\u00a0abuela\/<wbr><\/wbr>abuelo, pt:\u00a0av\u00f3\/<wbr><\/wbr>av\u00f4<\/td>\n<td>gl:\u00a0avoa\/<wbr><\/wbr>av\u00f3<\/td>\n<\/tr>\n<tr>\n<td>onkl(in)o<\/td>\n<td><em>\u0109a\u0109o<\/em><\/td>\n<td>hi:\u00a0\u0109a\u0109a\/<wbr><\/wbr>\u0109a\u0109i<\/td>\n<td>bn:\u00a0\u0109a\u0109a<\/td>\n<\/tr>\n<tr>\n<td>kuz(in)o<\/td>\n<td><em>kuzeno<\/em><\/td>\n<td>en:\u00a0cousin, fr:\u00a0cousin(e)<\/td>\n<td>de:\u00a0Cousin(e), it:\u00a0cugino\/<wbr><\/wbr>cugina<\/td>\n<\/tr>\n<tr>\n<td>nep(in)o<\/td>\n<td><em>nepoto<\/em><\/td>\n<td>io:\u00a0nepoto, la:\u00a0nepos, eo:\u00a0nepotismo<\/td>\n<td>pt:\u00a0neto\/<wbr><\/wbr>neta, es:\u00a0nieto\/<wbr><\/wbr>nieta, bn:\u00a0nati\/<wbr><\/wbr>natani, hi:\u00a0pota\/<wbr><\/wbr>potee<\/td>\n<\/tr>\n<tr>\n<td>nev(in)o<\/td>\n<td><em>nievo<\/em><\/td>\n<td>fr:\u00a0ni\u00e8ce\/<wbr><\/wbr>neveu<\/td>\n<td>en:\u00a0niece\/<wbr><\/wbr>nephew, de:\u00a0Nichte\/<wbr><\/wbr>Neffe<\/td>\n<\/tr>\n<tr>\n<td>fian\u0109(in)o<\/td>\n<td><em>fianceo<\/em><\/td>\n<td>en\/fr:\u00a0fianc\u00e9(e)<\/td>\n<td><\/td>\n<\/tr>\n<tr>\n<td>vidv(in)o<\/td>\n<td><em>viduo<\/em><\/td>\n<td>la:\u00a0vidua\/<wbr><\/wbr>viduus, ca:\u00a0v\u00eddua\/<wbr><\/wbr>vidu<\/td>\n<td>hi:\u00a0vidhur\/<wbr><\/wbr>vidhava, es:\u00a0viuda\/<wbr><\/wbr>viudo, en:\u00a0widow\/<wbr><\/wbr>widower<\/td>\n<\/tr>\n<tr>\n<td>vir(in)o<\/td>\n<td>adolto, homo<\/td>\n<td><\/td>\n<td><\/td>\n<\/tr>\n<tr>\n<td>sinjor(in)o<\/td>\n<td><em>sioro<\/em><\/td>\n<td>io:\u00a0sioro, fr:\u00a0(mon)sieur<\/td>\n<td>en:\u00a0sir, it:\u00a0signore\/<wbr><\/wbr>signora<\/td>\n<\/tr>\n<tr>\n<td>fra\u016dl(in)o<\/td>\n<td>nee\u015do<\/td>\n<td><\/td>\n<td><\/td>\n<\/tr>\n<tr>\n<td>knab(in)o<\/td>\n<td><em>kido<\/em><sup class=\"footnote-ref\"><a id=\"fnref12\" href=\"#fn12\">13<\/a><\/sup><\/td>\n<td>en:\u00a0kid<\/td>\n<td>de:\u00a0Kid, nl:\u00a0kid<\/td>\n<\/tr>\n<tr>\n<td>bub(in)o<\/td>\n<td>petolinfano<\/td>\n<td><\/td>\n<td><\/td>\n<\/tr>\n<tr>\n<td>re\u011d(in)o<\/td>\n<td><em>rojalo<\/em><\/td>\n<td>en\/<wbr><\/wbr>fr:\u00a0royal, eo:\u00a0rojalismo<\/td>\n<td><\/td>\n<\/tr>\n<tr>\n<td>princ(in)o<\/td>\n<td><em>prenso<\/em><\/td>\n<td>tr:\u00a0prens\/<wbr><\/wbr>prenses<\/td>\n<td>multaj pliaj lingvoj kun similsonaj vortoj<\/td>\n<\/tr>\n<tr>\n<td>duk(in)o<\/td>\n<td><em>du\u0109o<\/em><\/td>\n<td>en:\u00a0duchy\/<wbr><\/wbr>duchess\/<wbr><\/wbr>duke, fr:\u00a0duch\u00e9\/<wbr><\/wbr>duchesse\/<wbr><\/wbr>duc<\/td>\n<td><\/td>\n<\/tr>\n<tr>\n<td>markiz(in)o<\/td>\n<td><em>markeso<\/em><\/td>\n<td>es:\u00a0marqu\u00e9s\/<wbr><\/wbr>marquesa<\/td>\n<td>pt:\u00a0marqu\u00eas\/<wbr><\/wbr>marquesa<\/td>\n<\/tr>\n<tr>\n<td>graf(in)o<\/td>\n<td><em>komto<\/em><\/td>\n<td>io:\u00a0komto, fr:comte<\/td>\n<td>en:\u00a0count, it:\u00a0conte, es\/pt:\u00a0conde<\/td>\n<\/tr>\n<tr>\n<td>baron(in)o<\/td>\n<td><em>baruno<\/em><\/td>\n<td>hr:\u00a0barun, scn:\u00a0baruni, et:\u00a0parun<\/td>\n<td>multaj pliaj lingvoj kun vorto simila al \u201cbaron\u201d<\/td>\n<\/tr>\n<tr>\n<td>abat(in)o<\/td>\n<td><em>abado<\/em><\/td>\n<td>es:\u00a0abad\/<wbr><\/wbr>abadessa, pt:\u00a0abade\/<wbr><\/wbr>abadessa<\/td>\n<td>multaj pliaj lingvoj kun similsonaj vortoj<\/td>\n<\/tr>\n<tr>\n<td>mona\u0125(in)o<\/td>\n<td><em>mon\u0125o<\/em><\/td>\n<td>es:\u00a0monjo\/<wbr><\/wbr>monja<\/td>\n<td>de:\u00a0M\u00f6nch, en:\u00a0monk<\/td>\n<\/tr>\n<tr>\n<td>begino\/<wbr><\/wbr>begardo<\/td>\n<td><em>bego<\/em><\/td>\n<td>multaj lingvoj kun vortoj similaj al begin\/<wbr><\/wbr>begard<\/td>\n<td><\/td>\n<\/tr>\n<\/tbody>\n<\/table>\n<h1 id=\"transir-faciliga-parentismo\">Transir-faciliga parentismo<\/h1>\n<p>Inter la sekse ne\u016dtralaj novradikoj de la internacieca parentismo la plej multaj iel similas al la analogaj tradiciaj i\u0109aj radikoj. Ekzemple <em>abo<\/em>, <em>nepoto<\/em>, <em>kuzeno<\/em> kaj <em>nievo<\/em> iom similas al la tradiciaj i\u0109aj radikoj <em>avo<\/em>, <em>nepo<\/em>, <em>kuzo<\/em> kaj <em>nevo<\/em>. Oni povas konsideri tion bona eco de la sistemo, \u0109ar \u011di igas la novajn vortojn pli facile lerneblaj kaj krome povas helpi, ke tiuj vortoj estu la\u016dkuntekste kompreneblaj e\u0109 por iu, kiu neniam anta\u016de renkontis ilin. Tamen estas kvin radikoj en la internacieca parentismo, kiuj neniel similas al la analogaj tradiciaj radikoj, nome <em>sahodo<\/em> (\u2018frat(in)o\u2019), <em>anako<\/em> (\u2018fil(in)o\u2019), <em>\u0109a\u0109o<\/em> (\u2018onkl(in)o\u2019), <em>rojalo<\/em> (\u2018re\u011d(in)o\u2019) kaj <em>komto<\/em> (\u2018graf(in)o\u2019). Tio kondukis nin al la ideo elpensi varia\u0135on de parentismo, en kiu simileco al la tradicia radiko estas forta kriterio \u0109e la elektado inter eblaj novradikoj.<sup class=\"footnote-ref\"><a id=\"fnref13\" href=\"#fn13\">14<\/a><\/sup> \u0108ar ni kredas, ke tiu simileco al la tradiciaj radikoj povas plifaciligi la transiron al parentismo, ni baptis \u0109i tiun sistemon <em>transir-faciliga parentismo<\/em>:<sup class=\"footnote-ref\"><a id=\"fnref14\" href=\"#fn14\">15<\/a><\/sup><\/p>\n<table>\n<colgroup>\n<col style=\"width: 19%;\" span=\"1\" \/>\n<col style=\"width: 18%;\" span=\"1\" \/>\n<col style=\"width: 31%;\" span=\"1\" \/>\n<col style=\"width: 32%;\" span=\"1\" \/> <\/colgroup>\n<thead>\n<tr>\n<th>tradicia<\/th>\n<th>nova<\/th>\n<th>\u0109efa etimologio<\/th>\n<th>aldona etimologio<\/th>\n<\/tr>\n<\/thead>\n<tbody>\n<tr>\n<td>patr(in)o<\/td>\n<td><em>parento<\/em><\/td>\n<td>en:\u00a0parent, fr:\u00a0parent<\/td>\n<td>es\/pt:\u00a0parental<\/td>\n<\/tr>\n<tr>\n<td>edz(in)o<\/td>\n<td><em>e\u015do<\/em><\/td>\n<td>tr:\u00a0e\u015f<\/td>\n<td><\/td>\n<\/tr>\n<tr>\n<td>frat(in)o<\/td>\n<td><em>sahodo<\/em><\/td>\n<td>hi\/bn:\u00a0sah\u00f3dar\/<wbr><\/wbr>sah\u00f3dar\u0101<\/td>\n<td>id:\u00a0saudara<\/td>\n<\/tr>\n<tr>\n<td>fil(in)o<\/td>\n<td><em>fizo<\/em><\/td>\n<td>srd:\u00a0fiza\/<wbr><\/wbr>fizu<\/td>\n<td>fr:\u00a0fille\/<wbr><\/wbr>fils<\/td>\n<\/tr>\n<tr>\n<td>av(in)o<\/td>\n<td><em>avuo<\/em><\/td>\n<td>es:\u00a0abuela\/<wbr><\/wbr>abuelo, pt:\u00a0av\u00f3\/<wbr><\/wbr>av\u00f4<\/td>\n<td>gl:\u00a0avoa\/<wbr><\/wbr>av\u00f3<\/td>\n<\/tr>\n<tr>\n<td>onkl(in)o<\/td>\n<td><em>ontio<\/em><\/td>\n<td>en:\u00a0auntie, fr:\u00a0oncle, de:\u00a0Onkel<\/td>\n<td>eo:\u00a0o\u0109jo\/<wbr><\/wbr>onjo, es:\u00a0t\u00edo\/<wbr><\/wbr>t\u00eda, pt:\u00a0tio\/<wbr><\/wbr>tia<\/td>\n<\/tr>\n<tr>\n<td>kuz(in)o<\/td>\n<td><em>kuzeno<\/em><\/td>\n<td>en:cousin, fr:cousin(e)<\/td>\n<td>de:\u00a0Cousin(e), it:\u00a0cugino\/<wbr><\/wbr>cugina<\/td>\n<\/tr>\n<tr>\n<td>nep(in)o<\/td>\n<td><em>nepoto<\/em><\/td>\n<td>io:nepoto, la:nepos, eo:nepotismo<\/td>\n<td>pt:\u00a0neto\/<wbr><\/wbr>neta, es:\u00a0nieto\/<wbr><\/wbr>nieta, bn:\u00a0nati\/<wbr><\/wbr>natani, hi:\u00a0pota\/<wbr><\/wbr>potee<\/td>\n<\/tr>\n<tr>\n<td>nev(in)o<\/td>\n<td><em>nievo<\/em><\/td>\n<td>fr:\u00a0ni\u00e8ce\/<wbr><\/wbr>neveu<\/td>\n<td>en:\u00a0niece\/<wbr><\/wbr>nephew, de:\u00a0Nichte\/<wbr><\/wbr>Neffe<\/td>\n<\/tr>\n<tr>\n<td>fian\u0109(in)o<\/td>\n<td><em>fianceo<\/em><\/td>\n<td>fr:\u00a0fianc\u00e9(e), en:\u00a0fianc\u00e9(e)<\/td>\n<td><\/td>\n<\/tr>\n<tr>\n<td>vidv(in)o<\/td>\n<td><em>viduo<\/em><\/td>\n<td>la:\u00a0vidua\/<wbr><\/wbr>viduus, ca:\u00a0v\u00eddua\/<wbr><\/wbr>vidu<\/td>\n<td>hi:\u00a0vidhur\/<wbr><\/wbr>vidhava, es:\u00a0viuda\/<wbr><\/wbr>viudo, en:\u00a0widow\/<wbr><\/wbr>widower<\/td>\n<\/tr>\n<tr>\n<td>vir(in)o<\/td>\n<td>adolto, homo<\/td>\n<td><\/td>\n<td><\/td>\n<\/tr>\n<tr>\n<td>sinjor(in)o<\/td>\n<td><em>sioro<\/em><\/td>\n<td>io:\u00a0sioro, fr:\u00a0(mon)sieur<\/td>\n<td>en:\u00a0sir, it:\u00a0signore\/<wbr><\/wbr>signora<\/td>\n<\/tr>\n<tr>\n<td>fra\u016dl(in)o<\/td>\n<td>nee\u015do<\/td>\n<td><\/td>\n<td><\/td>\n<\/tr>\n<tr>\n<td>knab(in)o<\/td>\n<td><em>kido<\/em><\/td>\n<td>en:\u00a0kid<\/td>\n<td>de:\u00a0Kid, nl:\u00a0kid<\/td>\n<\/tr>\n<tr>\n<td>bub(in)o<\/td>\n<td>petolinfano<\/td>\n<td><\/td>\n<td><\/td>\n<\/tr>\n<tr>\n<td>re\u011d(in)o<\/td>\n<td><em>rej\u011do<\/em><\/td>\n<td>es:\u00a0rey, ca:\u00a0rei, it:\u00a0regina<\/td>\n<td><\/td>\n<\/tr>\n<tr>\n<td>princ(in)o<\/td>\n<td><em>prenso<\/em><\/td>\n<td>tr:\u00a0prens\/<wbr><\/wbr>prenses<\/td>\n<td>multaj pliaj lingvoj kun similsonaj vortoj<\/td>\n<\/tr>\n<tr>\n<td>duk(in)o<\/td>\n<td><em>du\u0109o<\/em><\/td>\n<td>en:\u00a0duchy\/<wbr><\/wbr>duchess\/<wbr><\/wbr>duke, fr:\u00a0duch\u00e9\/<wbr><\/wbr>duchesse\/<wbr><\/wbr>duc<\/td>\n<td><\/td>\n<\/tr>\n<tr>\n<td>markiz(in)o<\/td>\n<td><em>markeso<\/em><\/td>\n<td>es:\u00a0marqu\u00e9s\/<wbr><\/wbr>marquesa<\/td>\n<td>pt:\u00a0marqu\u00eas\/<wbr><\/wbr>marquesa<\/td>\n<\/tr>\n<tr>\n<td>graf(in)o<\/td>\n<td><em>grofo<\/em><\/td>\n<td>hr\/sr\/sl\/ro:\u00a0grof, hu\/sk:\u00a0gr\u00f3f<\/td>\n<td>ru:\u00a0graf, de:\u00a0Graf<\/td>\n<\/tr>\n<tr>\n<td>baron(in)o<\/td>\n<td><em>baruno<\/em><\/td>\n<td>hr:\u00a0barun, scn:\u00a0baruni, et:\u00a0parun<\/td>\n<td>multaj pliaj lingvoj kun vorto simila al \u201cbaron\u201d<\/td>\n<\/tr>\n<tr>\n<td>abat(in)o<\/td>\n<td><em>abado<\/em><\/td>\n<td>es:\u00a0abad\/<wbr><\/wbr>abadessa, pt:\u00a0abade\/<wbr><\/wbr>abadessa<\/td>\n<td>multaj pliaj lingvoj kun similsonaj vortoj<\/td>\n<\/tr>\n<tr>\n<td>mona\u0125(in)o<\/td>\n<td><em>mon\u0125o<\/em><\/td>\n<td>es:\u00a0monjo\/<wbr><\/wbr>monja<\/td>\n<td>de:\u00a0M\u00f6nch, en:\u00a0monk<\/td>\n<\/tr>\n<tr>\n<td>begino\/<wbr><\/wbr>begardo<\/td>\n<td><em>bego<\/em><\/td>\n<td>multaj lingvoj kun vortoj similaj al begin\/<wbr><\/wbr>begard<\/td>\n<td><\/td>\n<\/tr>\n<\/tbody>\n<\/table>\n<h1 id=\"argumentoj-por-kaj-kontra\u016d-la-tri-sistemoj\">Argumentoj por kaj kontra\u016d la tri sistemoj<\/h1>\n<h3>Argumentoj por la J-sistemo:<\/h3>\n<ul>\n<li>La J-sistemaj novradikoj estas facile lerneblaj, \u0109ar ili estas kreitaj per sistema modifo de ekzistantaj radikoj.<\/li>\n<li>Pro la forma simileco inter la J-sistemaj novradikoj kaj la analogaj tradiciaj i\u0109aj radikoj, e\u0109 iu, kiu neniam a\u016ddis pri la J-sistemo, povus la\u016dkuntekste diveni la signifon de la J-sistemaj novradikoj. Tio ebligas uzi la J-sistemajn novradikojn e\u0109, kiam oni ne scias, \u0109u la a\u016dskultanto jam a\u016ddis pri la J-sistemo, kio siavice helpas \u0109e la praktika ekuzo de la J-sistemo.<\/li>\n<li>Pro sistema formado de \u0109iuj bezonataj novradikoj, la decidoj pri unuopaj radikoj ne estas arbitre modifeblaj, tiel ke \u011di povus pli facile ol la aliaj proponoj konduki al unueca lingvouzo.<\/li>\n<li>La J-sistemo permesas enkonduki seksne\u016dtralajn vortojn e\u0109 por konceptoj, por kiuj \u015dajne mankas seksne\u016dtralaj vortoj en \u0109iuj lingvoj kun interrete konsulteblaj vortaroj, nome <em>cajro<\/em>, <em>kajvaliro<\/em>, <em>dajmo<\/em>, <em>\u011dejgolo<\/em> kaj <em>lojdo<\/em>. (Aliflanke la utileco de tiuj vortoj ver\u015dajne estas tre limigita.)<\/li>\n<\/ul>\n<h3>Argumentoj kontra\u016d la J-sistemo:<\/h3>\n<ul>\n<li>Malgra\u016d la intenco de la kreintoj de la J-sistemo, ke la novaj formoj estu interpretataj kiel novaj radikoj, multaj esperantistoj emas interpreti la novajn formojn kiel formitajn per infikso <em>-j-<\/em>. \u0108ar la Fundamenta kaj tradicia vortfarado de Esperanto ne permesas infiksojn, la tiel interpretita J-sistemo kontra\u016das la Fundamenton kaj la lingvan tradicion. (Aliflanke anka\u016d eblas argumenti, ke \u011duste \u0109ar Esperanto la\u016d la Fundamento kaj la lingva tradicio ne havas infiksojn, tiu infikseca interpreto de la J-sistemo ne povas esti \u011dusta, kaj la origine intencita interpreto, la\u016d kiu temas pri novaj radikoj ne derivitaj per vortfaraj me\u0125anismoj de Esperanto, estas la sola ebla interpreto de la J-sistemo.)<\/li>\n<li>Kelkaj J-sistemaj formoj, precipe <em>ejdzo<\/em>, <em>nejpo<\/em>, <em>nejvo<\/em>, <em>fejan\u0109o<\/em>, <em>rej\u011do<\/em> kaj <em>sejnjoro<\/em>, sonas tre simile al la tradiciaj i\u0109aj formoj, tiel ke ili en la parola uzo povus esti miskomprenataj kiel i\u0109aj formoj.<\/li>\n<li>Pro la sistemeco de la kreado de radikoj en la J-sistemo, esti\u011dis interalie la formo \u201cejdzo\u201d kun la malkutima sonkombino \u201cjdz\u201d, kiun kelkaj opinias malfacile prononcebla.<sup class=\"footnote-ref\"><a id=\"fnref15\" href=\"#fn15\">16<\/a><\/sup><\/li>\n<li>El etimologia vidpunkto la J-sistemaj radikoj bazi\u011das je la tradicie i\u0109aj radikoj, el kiuj kelkaj bazi\u011das je nacilingvaj vortoj kun klare i\u0109a signifo. Ekzemple <em>pajtro<\/em> etimologie bazi\u011das je <em>patro<\/em>, kiu devenas de la latina vorto <em>pater<\/em> kun klare i\u0109a signifo (simile statas pri \u201cfrajto\u201d, \u201cojnklo\u201d, \u201cvejro\u201d, \u201cknajbo\u201d kaj \u201cbujbo\u201d). Do el etimologia vidpunkto parto de la J-sistemaj novradikoj ne estas sekse ne\u016dtralaj.<\/li>\n<li>La J-sistemaj radikoj havas formon, kiu ne estas rekte klarigebla el la fontolingvoj, sed nur klarigeblas per tio, ke ili estis kreitaj por eviti la problemon de baze i\u0109aj radikoj. Do e\u0109 se iam okazos \u201cfina venko\u201d de la J-sistemo, lernanto de Esperanto, kiu interesi\u011das pri la deveno de la Esperantaj vortoj, devus da\u016dre lerni pri la historio de la esti\u011do de la J-sistemo, \u0109ar la J-sistemaj novradikoj ne klarigeblas rekte surbaze de fontlingvaj formoj.<\/li>\n<\/ul>\n<h3>Argumentoj por la internacieca parentismo:<\/h3>\n<ul>\n<li>La sistemo aplikas la normalan metodon por la enkonduko de novradikoj por konceptoj ne-esprimeblaj per la tradicia radikprovizo kaj vortfarado, nome per elekto de kiel eble plej internacie rekonebla radiko kun la intencita signifo.<\/li>\n<li>La parentismaj novradikoj ne nepre devas esti akceptataj kiel plena sistemo, sed anka\u016d povas esti akceptataj vorton post vorto, tiel ke la plej bezonataj partoj de la parentisma proponaro povus eniri en la lingvouzon e\u0109 de homoj, kiuj ne emas akcepti tutan sistemon da novradikoj.<\/li>\n<li>La sistemo enkondukas en Esperanton kvar radikojn (<em>sahodo<\/em>, <em>\u0109a\u0109o<\/em>, <em>anako<\/em> kaj <em>e\u015do<\/em>) el gravaj ekster-e\u016dropaj lingvoj (el la hindia, bengala, indonezia kaj turka), kiuj \u011dis nun estas praktike neniom reprezentitaj en la Esperanta radikprovizo, kaj tiel kontribuas al la pliinternacii\u011do de Esperanto. (Aldone, du pliaj novradikoj kun \u0109efe e\u016dropa etimologio (<em>nepoto<\/em> kaj <em>viduo<\/em>) anka\u016d havas rimarkeblan similecon al rilataj vortoj en gravaj ne-e\u016dropaj lingvoj.)<\/li>\n<\/ul>\n<h3>Argumentoj kontra\u016d internacieca parentismo:<\/h3>\n<ul>\n<li>Kvin el la dudek kvin proponitaj novradikoj (<em>sahodo<\/em>, <em>anako<\/em>, <em>\u0109a\u0109o<\/em>, <em>rojalo<\/em> kaj <em>komto<\/em>) tute malsimilas al la analogaj tradiciaj i\u0109aj radikoj, tiel ke ilia signifo por esperantistoj sen kono de la fontolingvoj apena\u016d estas divenebla kaj ilia formo estas malfacile memorigebla. (Tri el tiuj kvin radikoj tamen kontribuas al la \u0109i-supre menciita avanta\u011do de pli-internaciigo de Esperanto.)<\/li>\n<li>Pro sia historio Esperanto \u0109iuokaze estas bazita je e\u016dropaj lingvoj kaj \u011dis nun akceptas ekster-e\u016dropajn radikojn preska\u016d nur por kulturaj specifa\u0135oj de ekster-e\u016dropaj kulturoj, kaj \u0109iuokaze ne en la kerna vortprovizo; la enpreno de kvar ekster-e\u016dropaj radikoj en la kernan vortprovizon do aspektas kiel fremda\u0135o kaj samtempe ne signife internaciigas Esperanton. (Aliflanke, eblas konsideri tiujn kvar ekster-e\u016dropajn novradikojn en la kerna vortprovizo kiel simbole gravan pa\u015don en la \u011dustan direkton, kiu povus roli kiel invitilo al nee\u016dropanoj i\u011di pli kura\u011daj rilate provojn enporti aliajn nee\u016dropajn trajtojn en Esperanton.)<\/li>\n<\/ul>\n<h3>Argumentoj por la transir-faciliga parentismo:<\/h3>\n<ul>\n<li>La sistemo proponas ekvilibron inter la avanta\u011doj de la aliaj du sistemoj per tio, ke \u011di preska\u016d same fidele kiel la internacieca parentismo aplikas la tradician metodon por la enkonduko de novradikoj kaj samtempe certigas, ke preska\u016d \u0109iuj proponitaj formoj havas similecon al la analogaj tradiciaj i\u0109aj radikoj, kio igas ilian formon facile memorigebla kaj ilian signifon facile enkuntekste divenebla.<\/li>\n<li>La parentismaj novradikoj ne nepre devas esti akceptataj kiel plena sistemo, sed anka\u016d povas esti akceptataj vorton post vorto, tiel ke la plej bezonataj partoj de la parentisma proponaro povus eniri en la lingvouzon e\u0109 de homoj, kiuj ne emas akcepti tutan sistemon da novradikoj.<\/li>\n<\/ul>\n<h3>Argumentoj kontra\u016d la transir-faciliga parentismo:<\/h3>\n<ul>\n<li>Kompare kun la J-sistemo, la novradikoj proponitaj de la transir-faciliga parentismo ne estas same facile memorigeblaj kaj ilia signifo ne estas same facile enkuntekste divenebla por iu, kiu neniam a\u016ddis pri la \u0109i-artikole prezentitaj sistemoj.<\/li>\n<li>Kompare kun la internacieca parentismo, la transir-faciliga parentismo enkondukas nur unu radikon (<em>sahodo<\/em>) anstata\u016d kvin el gravaj ne-e\u016dropaj lingvoj, kaj sekve malpli kontribuas al la pliinternaciigo de Esperanto.<\/li>\n<\/ul>\n<h1 id=\"konkludo\">Konkludo<\/h1>\n<p>Ni prezentis tri eblajn sistemojn por enkonduki en Esperanton sekse ne\u016dtralajn radikojn por konceptoj, kiujn \u011dis nun ne eblas senprobleme esprimi en sekse ne\u016dtrala maniero. La tri sistemoj nomi\u011das <em>J-sistemo<\/em>, <em>internacieca parentismo<\/em> kaj <em>transir-faciliga parentismo<\/em>. Ni prezentis argumentojn por kaj kontra\u016d \u0109iu el la tri sistemoj. Ni lasas al la leganto mem la decidon kian resuman ju\u011don fari pri la sistemoj surbaze de tiuj argumentoj.<\/p>\n<p>La finan decidon, kiel evoluos la ebloj por seksne\u016dtralaj esprimoj en Esperanto, faros la plena lingvo-uzantaro per sia lingvo-uzo, precipe tiu parto el la lingvo-uzantaro, por kiuj gravas seksne\u016dtralaj esprimoj. Tiu komuna decido dependos de multaj unuopaj decidoj de unuopaj lingvo-uzantoj. Ni esperas, ke ni per \u0109i tiu artikolo kontribuos al tio, ke \u0109i tiuj unuopaj decidoj estu bazitaj sur pli bona kompreno de la diversaj ebloj kaj iliaj respektivaj avanta\u011doj kaj malavanta\u011doj, kio espereble kontribuos al glata transiro kaj bona funkciado de la fina komuna decido de la lingvo-uzantaro.<\/p>\n<hr class=\"footnotes-sep\" \/>\n<section class=\"footnotes\">\n<ol class=\"footnotes-list\">\n<li id=\"fn1\" class=\"footnote-item\">Notu, ke ni ne konsentas kun la ideo, ke la Esperanta vorto <em>sekso<\/em> indikas nur biologian trajtaron. Por ni tiu vorto estas tute ta\u016dga por paroli pri seksa identeco kaj socia sekso, do por paroli pri tio, kion pluraj esperantistoj nomas <em>genro<\/em>. Do la fakto, ke ni \u0109i-artikole ne uzas la vorton <em>genro<\/em>, sed nur la vorton <em>sekso<\/em>, ne signifas, ke ni parolas pri biologia trajtaro, sed ke ni opinias la vorton <em>sekso<\/em> ta\u016dga por paroli pri seksa identeco kaj socia sekso. Ni same ne alprenas starpunkton pri la ofta, sed ne pruvita aserto, ke la lingva neindiko de sekso kondukus al pli egala societo. Anka\u016d tiuj, kiuj ne akceptas tiun kialon, ja komprenas, ke \u0109iuokaze necesas rimedoj por paroli pri homoj de nekonata a\u016d neduuma sekso. <a class=\"footnote-backref\" href=\"#fnref1\">\u21a9\ufe0e<\/a><\/li>\n<li id=\"fn2\" class=\"footnote-item\">\u0108e la sufikso <em>-ul-<\/em> notindas, ke kelkaj vortoj formitaj per \u011di, ekz-e <em>plenkreskulo<\/em>, jam tradicie estas sekse ne\u016dtralaj, dum kelkaj, ekz-e <em>maljunulo<\/em> kaj la memstara <em>ulo<\/em>, havas en la efektiva lingvouzo relative fortan virseksan signifon, supozeble pli fortan ol vortoj kiel <em>kuracisto<\/em>, <em>studento<\/em> kaj <em>italo<\/em>. Aliflanke, en la multenombra uzo (ekz-e <em>maljunuloj<\/em>) anka\u016d tiuj vortoj alprenas sekse ne\u016dtralan signifon, kio la\u016d ni sufi\u0109as por klasi ilin kiel baze sekse ne\u016dtralaj kaj \u015dan\u011di oniajn uzkutimojn al plene ne\u016dtrala uzo de tiaj vortoj. <a class=\"footnote-backref\" href=\"#fnref2\">\u21a9\ufe0e<\/a><\/li>\n<li id=\"fn3\" class=\"footnote-item\">La uzado de <em>-i\u0109-<\/em> kun ne\u016dtralaj radikoj ne lezas iun normon de la Fundamento kaj ne bezonigas aprobon fare de la Akademio de Esperanto. <a class=\"footnote-backref\" href=\"#fnref3\">\u21a9\ufe0e<\/a><\/li>\n<li id=\"fn4\" class=\"footnote-item\">Pro la lastatempe disvasti\u011dinta konscio pri la ekzisto de pli ol du seksoj, la Fundamenta difino de <em>ge-<\/em> per la esprimo \u201cde amba\u016d seksoj\u201d fakte estas \u0109iuokaze problema. Sed tiu problemo estas solvebla per minimuma \u015dan\u011do de la signifo de <em>ge-<\/em> al \u2018de pli ol unu sekso\u2019. Malsame ol la propono reinterpreti <em>ge-<\/em> kiel \u2018de ajna sekso\u2019, \u0109i tiu minimuma signifo\u015dan\u011do ne vere alportas la riskon de miskomprenoj. <a class=\"footnote-backref\" href=\"#fnref4\">\u21a9\ufe0e<\/a><\/li>\n<li id=\"fn5\" class=\"footnote-item\">A\u016d almena\u016d indikas, ke oni ne scias, ke temas pri unuseksa grupo, kiel en la demando \u201c\u0108u vi havas gefilojn?\u201d. <a class=\"footnote-backref\" href=\"#fnref5\">\u21a9\ufe0e<\/a><\/li>\n<li id=\"fn6\" class=\"footnote-item\">Amba\u016d proponoj origine venas de iuj el la a\u016dtoroj de \u0109i tiu artikolo. La J-sistemo estis unue proponita de Markos en la artikolo <a href=\"https:\/\/lingvakritiko.com\/2014\/10\/16\/esperanto-kaj-sekso\/\">Esperanto kaj sekso<\/a> de 2014 kaj estis disvastigita per <a href=\"https:\/\/egalecen.org\/2018\/02\/20\/j-riismo\/\">komuna artikolo<\/a> de Markos kaj Luko en 2018. Parentismo estis, post kelkaj similaj, sed \u015dajne sene\u0125aj <a href=\"http:\/\/www.romaniczo.com\/esperanto\/gramatiko\/grammar_18.html\">ideoj<\/a>, proponita de Kirilo en la artikolo <a href=\"https:\/\/lingvakritiko.com\/2015\/01\/31\/seksa-egaligo-en-la-lingvo-laufundamente\/\">Seksa egaligo en la lingvo \u2013 la\u016dfundamente<\/a> de 2015 kaj estis aktualigita en <a href=\"http:\/\/www.cyrilbrosch.net\/wb\/pages\/esperanto\/gi-parentismo.php\">artikolo de 2019<\/a>, interalie surbaze de ideoj de Robin. Por la verkado de \u0109i tiu artikolo do kuni\u011dis la proponantoj de \u0109i tiuj du konkurencaj proponoj por emfazi la punktojn, pri kiuj ni konsentas, kaj por ekvilibre kompari la avanta\u011dojn kaj malavanta\u011dojn de niaj inter si konkurencaj proponoj. <a class=\"footnote-backref\" href=\"#fnref6\">\u21a9\ufe0e<\/a><\/li>\n<li id=\"fn7\" class=\"footnote-item\">Krome ekzistas la propono uzi la afikson <em>-ip-<\/em> por indiki seksan neduumecon. <a class=\"footnote-backref\" href=\"#fnref7\">\u21a9\ufe0e<\/a><\/li>\n<li id=\"fn8\" class=\"footnote-item\">En la <a href=\"https:\/\/notojpririismo.blogspot.com\/2017\/08\/vortaro-de-j-riismo.html\"><em>Vortaro de J-riismo<\/em><\/a> trovi\u011das klarigoj pri tio, kial kelkaj aliaj radikoj kun \u015dajne sekse markita signifo (ekz-e \u201c\u015daho\u201d, \u201c\u015doguno\u201d kaj \u201cmuzo\u201d) estas interpreteblaj kiel sekse ne\u016dtralaj radikoj, pro kio ne necesas formi J-sistemajn analoga\u0135ojn por ili. <a class=\"footnote-backref\" href=\"#fnref8\">\u21a9\ufe0e<\/a><\/li>\n<li id=\"fn9\" class=\"footnote-item\">Por igi nian elekton iom malpli subjektiva kaj arbitra, ni difinis dek unu kriteriojn kaj elpensis poentosistemon por mezuri la ta\u016dgecon de diversaj proponoj surbaze de tiuj dek unu kriterioj. En la unua pa\u011do de <a href=\"https:\/\/www.dropbox.com\/s\/6woo4olg2n0bf0q\/parentismo-komparo.pdf?dl=0\">\u0109i tiu dokumento<\/a> trovi\u011das tabelo kun \u0109iuj proponoj konsideritaj de ni kaj niaj ju\u011doj de ili la\u016d tiuj dek unu kriterioj. Aldonaj klarigoj pri la poentosistemo kaj \u011dia aplikado al la konsideritaj proponoj trovi\u011das en la tria pa\u011do de tiu dokumento. <a class=\"footnote-backref\" href=\"#fnref9\">\u21a9\ufe0e<\/a><\/li>\n<li id=\"fn10\" class=\"footnote-item\">Por la etimologiaj indikoj en la tabelo ni uzas la kutimajn lingvokodojn la\u016d ISO 639 (ni uzas la duliteran kodon la\u016d ISO 639-1, se tia ekzistas, alikaze la triliteran kodon la\u016d ISO 639-2). Jen la lingvokodoj uzataj de ni:\n<ul>\n<li>bn: bengala lingvo<\/li>\n<li>ca: kataluna lingvo<\/li>\n<li>de: germana lingvo<\/li>\n<li>en: angla lingvo<\/li>\n<li>eo: Esperanto<\/li>\n<li>es: hispana lingvo<\/li>\n<li>et: estona lingvo<\/li>\n<li>fr: franca lingvo<\/li>\n<li>gl: galega lingvo<\/li>\n<li>hi: hindia lingvo<\/li>\n<li>hr: kroata lingvo<\/li>\n<li>hu: hungara lingvo<\/li>\n<li>id: indonezia lingvo<\/li>\n<li>io: Ido<\/li>\n<li>it: itala lingvo<\/li>\n<li>la: Latino<\/li>\n<li>nl: nederlanda lingvo<\/li>\n<li>pt: portugala lingvo<\/li>\n<li>ro: rumana lingvo<\/li>\n<li>ru: rusa lingvo<\/li>\n<li>scn: sicilia lingvo<\/li>\n<li>sk: slovaka lingvo<\/li>\n<li>sl: slovena lingvo<\/li>\n<li>sr: serba lingvo<\/li>\n<li>srd: sarda lingvo<\/li>\n<li>tr: turka lingvo<\/li>\n<\/ul>\n<p><a class=\"footnote-backref\" href=\"#fnref10\">\u21a9\ufe0e<\/a><\/li>\n<li id=\"fn11\" class=\"footnote-item\">Foje oni proponas uzi <em>ido<\/em> kiel sekse ne\u016dtralan alternativon al <em>filo<\/em>\/<em>filino<\/em>. Tiu propono tamen havas du problemojn: Unue la vorto <em>ido<\/em> rilate homojn havas pli vastan signifokampon, kiu anka\u016d inkluzivas genepojn (nejpojn\/nepotojn), pragenepojn ktp, do \u0109iujn genetikajn posteulojn. Due, la uzo de <em>ido<\/em> por unuageneraciaj posteuloj tradicie aperas \u0109efe en biologiaj kuntekstoj, pro kio multaj emas interpreti \u011din nur kiel genetikan parencecon, tiel ke \u011di povas krei konfuzon kiam uzata por paroli pri adoptitaj gefiloj (fejloj\/anakoj\/fizoj). <a class=\"footnote-backref\" href=\"#fnref11\">\u21a9\ufe0e<\/a><\/li>\n<li id=\"fnavuo\" class=\"footnote-item\">En la origina versio de \u0109i tiu artikolo la propono por <em>av(in)o<\/em> en amba\u016d versioj de parentismo estis <em>abo<\/em> kaj ne <em>avuo<\/em>. Kelkajn horojn post la publikigo de la artikolo, ni rimarkis, ke la anta\u016de ne konsiderita vorto <em>avuo<\/em> ricevas pli altan poentaron en amba\u016d versioj de nia poentosistemo ol <em>abo<\/em>, do ni decidis anstata\u016digi <em>abo<\/em> per <em>avuo<\/em>. La du kialoj por la pli alta poentaro de <em>avuo<\/em> estas unuflanke la fakto, ke <em>abo<\/em> ricevas minusajn poentojn pro troa sona simileco al <em>avo<\/em>, kaj due, ke <em>avuo<\/em> pli bone koheras kun la tradicia karesformo <em>av\u0109jo<\/em>. <a class=\"footnote-backref\" href=\"#fnrefavuo\">\u21a9\ufe0e<\/a><\/li>\n<li id=\"fn12\" class=\"footnote-item\">La vorto <em>infano<\/em> estas la\u016d sia signifo tre simila al sekse ne\u016dtrala analoga\u0135o al <em>knabo<\/em> kaj <em>knabino<\/em>, pro kiu iuj ver\u015dajne ne sentas la bezonon por la novradiko <em>kido<\/em>. Tamen <em>knabo<\/em> kaj <em>knabino<\/em> foje anka\u016d estas uzataj por junaj plenkreskuloj, kaj estas pli kutimaj por adoleskantoj ol la esprimo <em>infano<\/em>. Oni povas alfronti \u0109i tiun problemon per tio, ke oni depende de la kuntekste uzas a\u016d <em>infano<\/em> a\u016d <em>junulo<\/em>. Sed kelkaj preferas havi sekse ne\u016dtralan vorton, kiu rilate a\u011don estas simile malpreciza kiel <em>knabo<\/em>, <em>knabino<\/em> kaj <em>geknaboj<\/em>, ekzemple por oportune paroli pri grupo de diversa\u011daj infanoj kaj junuloj a\u016d por paroli pri unuopa adoleskanto, \u0109e kiu oni dubas, \u0109u preferindas diri <em>infano<\/em> a\u016d <em>junulo<\/em>. \u0108ar la angla sekse ne\u016dtrala vorto <em>kid<\/em> estas rilate a\u011don simile malpreciza kiel <em>knabo<\/em> kaj <em>knabino<\/em>, la vorto <em>kido<\/em> povus transpreni la rolon de sekse ne\u016dtrala analoga\u0135o al <em>knabo<\/em> kaj <em>knabino<\/em>. <a class=\"footnote-backref\" href=\"#fnref12\">\u21a9\ufe0e<\/a><\/li>\n<li id=\"fn13\" class=\"footnote-item\">Por kvar el la kvin \u0135us menciitaj radikoj, ni trovis ta\u016dgajn formojn similajn al la tradiciaj radikoj, sed \u0109e <em>sahodo<\/em> (\u2018frat(in)o\u2019) ni lasas la proponon de la internacieca parentismo sen\u015dan\u011da, \u0109ar neniu de ni konsiderata alternativo konvinkis nin pli ol <em>sahodo<\/em> (\u0109i tie anka\u016d influis nin la fakto, ke <em>sahodo<\/em> estas rekonebla surbaze de la hindia, bengala kaj indonezia, tri tre grandaj lingvoj, kiuj \u011dis nun apena\u016d influis la Esperantan vortprovizon). <a class=\"footnote-backref\" href=\"#fnref13\">\u21a9\ufe0e<\/a><\/li>\n<li id=\"fn14\" class=\"footnote-item\">Por fari niajn elektojn por la transir-faciliga parentismo, ni uzis la samajn dek unu kriteriojn kiel por la internacieca parentismo (vidu piednoton 5), sed simple donis pli da poentoj por la kriterio \u201csimila al tradicia\u201d. Rigardu la duan pa\u011don de <a href=\"https:\/\/www.dropbox.com\/s\/6woo4olg2n0bf0q\/parentismo-komparo.pdf?dl=0\">\u0109i tiu dokumento<\/a> por \u0109i tiu versio de nia poentosistemo. <a class=\"footnote-backref\" href=\"#fnref14\">\u21a9\ufe0e<\/a><\/li>\n<li id=\"fn15\" class=\"footnote-item\">Por eviti \u0109i tiun problemon, oni povus vastigi la trian principon de la J-sistemo tiel, ke \u011di anka\u016d aplikeblas al <em>ejdzo<\/em> kaj <em>vejdvo<\/em>, kiuj tiam i\u011dus <em>ejzo<\/em> kaj <em>vejvo<\/em>. Tion eblas ekzemple fari per tio, ke la tria principo estas modifita al la jena formo: \u201cSe la apliko de la aliaj reguloj kondukas al konsonant-kombino, kiu ne kutime aperas en Esperanto, oni forigu la unuan konsonanton post la aldonita <em>j<\/em>.\u201d Ni tamen decidis \u0109i-supre prezenti la J-sistemon en sia origina formo, \u0109ar la\u016d eta enketo inter esperantistoj interesi\u011dantaj pri la temo, \u0109i tiu ideo modifi la J-sistemon ne ricevis multe da subteno. La plej multaj ne opinias <em>ejdzo<\/em> malfacile prononcebla, kaj krome aperis la kritiko, ke \u0109i tiu modifo igus la spontanan aplikadon de la J-sistemaj principoj pli malfacila. <a class=\"footnote-backref\" href=\"#fnref15\">\u21a9\ufe0e<\/a><\/li>\n<\/ol>\n<\/section>\n","protected":false},"excerpt":{"rendered":"<p>Markos Kramer, Kirilo Brosch, Luko Cerante, Robin van der Vliet Enkonduko Pro \u015dan\u011doj en la sociaj ideoj pri sekso, pli kaj pli da personoj sentas la bezonon paroli pri homoj sen indiki ilian sekson.1 Estas du \u0109efaj kialoj por tio: Unuflanke la sekso de persono ne plu havas tiel gravan socian rolon kiel en anta\u016daj [&hellip;]<\/p>\n","protected":false},"author":51,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[5,31,9],"tags":[48,47,58,46],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/756"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/51"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=756"}],"version-history":[{"count":22,"href":"https:\/\/lingvakritiko.com\/wp-json\/wp\/v2\/posts\/756\/revisions"}],"predecessor-version":[{"id":824,"href":"https:\/\/lingvakritiko.com\/wp-json\/wp\/v2\/posts\/756\/revisions\/824"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=756"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=756"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=756"}],"curies":[{"name":"wp","href":"https:\/\/api.w.org\/{rel}","templated":true}]}}