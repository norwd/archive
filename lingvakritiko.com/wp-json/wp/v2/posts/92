{"id":92,"date":"2008-12-30T04:13:17","date_gmt":"2008-12-30T04:13:17","guid":{"rendered":"http:\/\/lingvakritiko.com\/?p=92"},"modified":"2009-01-03T21:29:19","modified_gmt":"2009-01-03T21:29:19","slug":"noto-pri-la-neceso-de-signifaj-gheneraligoj","status":"publish","type":"post","link":"https:\/\/lingvakritiko.com\/2008\/12\/30\/noto-pri-la-neceso-de-signifaj-gheneraligoj\/","title":{"rendered":"Noto pri la neceso de signifaj \u011deneraligoj"},"content":{"rendered":"<p>Temas pri argumento de Michel Duc Goninaz kontra\u016d la neceso de radika kategorieco en E-o.<\/p>\n<p><!--more--><\/p>\n<p>Michel Duc Goninaz aperigis artikolon en la aktuala <em>Ondo<\/em>, <a href=\"http:\/\/esperanto.org\/Ondo\/Ondo\/170-lode.htm#170-06\">&#8220;Man&#285;i marmeladon sur fotelo ne estas facile, <em>a&#365;<\/em>: pri kelkaj problemoj de semantika strukturado&#8221;<\/a>, en kiu li interalie argumentas (se mi \u011duste komprenas), ke pro tio, ke E-vortoj apartenantaj al la sama semantika kampo povas havi (kiel en aliaj lingvoj) arbitrajn strukturojn, ne necesas speciala pledo, surbaze de paroj kiel &#8220;broso\/kombilo&#8221; k.c., por radikaj kategorioj. La\u016d Goninaz, la gurdata paro &#8220;broso\/kombilo&#8221; (ekzemple) ne estas pli problemstariga, ol ekzemple &#8220;salono\/kuirejo&#8221;, &#8220;emerito\/pensiulo&#8221;, k.s. Mi provos montri, ke sen la hipotezo pri radika kategorieco (a\u016d similfunkcia ekvivalento), ni maltrafus signifan \u011deneraligon pri la esperanta lingvo: multaj faktoj, kiujn eblas ekspliki per tiu unusola hipotezo, sen \u011di estus hazardaj kaj seninterrilataj fenomenoj.<\/p>\n<p>Kompreneble estus eraro supozi, ke estas la gurdataj paroj, kiuj levas la demandon pri radika kategorieco. La gurdataj paroj estas nur krucaj datenoj: oni elektas parojn el la samaj semantikaj kampoj por montri, ke (<em>pace<\/em> Wennergren) ne eblas atribui ilian malsaman gramatikan konduton al semantika diferenco inter la radikoj. \u015cajnas al mi, ke la fenomenoj, kiuj generas la gurdatajn parojn, trapenetras la tutan lingvon.<\/p>\n<p>Ekzemple: kiam oni lernas la radikon &#8220;virg-&#8221; necesas lerni anka\u016d, ke &#8220;virgo&#8221; ne signifas homon, sed (se entute ion) staton. La radiko kondutas adjektive (a\u016d egale direble, la bazformo estas &#8220;virga&#8221;), kaj la homo estas &#8220;virgul(in)o&#8221;. Sciante, ke &#8216;virg-&#8216; estas baze adjektiva, ni ne konsideras hazardo tion, ke &#8220;virgeco&#8221; ne signifas la staton nur de virgulino, sed la staton de ia ajn virga esta\u0135o, inkl. viron, virbeston, a\u016d (metafore) strandon a\u016d arbaron. Alivorte: radika kategorieco samtempe klarigas plurajn fenomenojn; \u011di konformas al la principo de priskriba ekonomio &mdash; valida (kaj elementa) principo, kiu gvidas al signifaj \u011deneraligoj, sen kiuj ne eblas scienco.<\/p>\n<p>Simile, se oni hipotezas, ke &#8216;komb-&#8216; estas verba radiko, oni samtempe eksplikas plurajn fenomenojn, kies koincido alie estus tute hazarda:<\/p>\n<p>(i) ke la signifo de &#8216;kombo&#8217; estas aga kaj ne substantiva;<br \/>\n(ii) ke &#8216;kombisto&#8217; signifas friziston kaj ne entrepreniston, kiu fabrikas kombilojn;<br \/>\n(iii) ke &#8216;kombi\u011di&#8217; signifas \u015dan\u011di\u011don de stato kaj ne alii\u011don al nova objekto;<br \/>\n(iv) ke &#8216;kombe&#8217; priskribas manieron kaj ne ilon;<br \/>\n(v) ke &#8216;ekkombo&#8217; estas ebla E-vorto (kaj enestas vortarojn);<br \/>\n&#8230;<\/p>\n<p>La sama hipotezo pri radika kategorieco klarigas la semantikan valoron de &#8220;brosilo&#8221; se \u011di sporade uzi\u011dus: ilo por brosi, kiu ne estas broso. La samo validas pri krea\u0135oj kiel &#8220;salonejo&#8221;, &#8220;advokatisto&#8221;, &#8220;emeritulo&#8221; kaj la ceteraj. Ja eblus krei teorian mekanismon de blokado, la\u016d kiu  &#8220;salonejo&#8221; ne uzi\u011das, \u0109ar ekzistas jam vorto kun la dezirata signifo, nome &#8220;salono&#8221; &mdash; la ekzisto de &#8220;salono&#8221; blokus la kreon de &#8220;salonejo&#8221;. (Kompreneble tio devigus nin al vortbazita teorio, \u0109ar necesus teoria leksiko de vortoj, mekanismo de leksemi\u011do kun perdo de skemeco, ktp.) Sed blokado en E-o estus la\u016d mi dubinda strategio: \u011di signifus, ke nekutimaj vortoj kiel &#8220;salonejo&#8221; simple ne eblas. La\u016d mia kompreno pri la spirito de E-a morfologio, \u0109io eblas (pli-malpli), kio povas havi sencon. (Lastatempe mi renkontis vorton, kiun mi neniam atendis trovi en E-o: &#8220;njo-knabo&#8221; &mdash; kun vortokomenca \/nj\/ (ko\u015dmaro por E-fonologoj?!) La\u016d mi estas nesa\u011de iam eldiri, ke io ne eblas en E-o.) <\/p>\n<p>Ni konsideru anka\u016d, ke ni jam agnoskas submorfeman kategorion, nome la  (ne)transitivecon de verbradikoj, kion ne kovras la argumento de Goninaz. Tiurilate la gurdata paro estas &#8220;droni\/sufoki&#8221;. Sed ne estas tiu paro, kiu postulas kategoriecon de la radiko, sed la \u011denerala konduto de &#8216;dron-&#8216;. La hipotezo, ke &#8216;dron-&#8216; estas en si mem netransitiva, klarigas samtempe la signifojn de &#8220;droni\u011di&#8221;, &#8220;dronigi&#8221;, &#8220;dronema&#8221;, &#8220;dronimuna&#8221;, &#8220;droninto&#8221; &mdash; fakte de \u0109iuj vortoj konstruataj per tiu radiko, inkluzive tute novajn krea\u0135ojn.<\/p>\n<p>Sume, la hipotezo pri radika kategorieco en E-o la\u016d mi ne rezultas nur de la kutima manko de sistema strukturado de vortoj, trovebla en multegaj lingvoj, sed konsistigas validan signifan \u011deneraligon pri la lingvo.<\/p>\n","protected":false},"excerpt":{"rendered":"<p>Temas pri argumento de Michel Duc Goninaz kontra\u016d la neceso de radika kategorieco en E-o.<\/p>\n","protected":false},"author":5,"featured_media":0,"comment_status":"open","ping_status":"open","sticky":false,"template":"","format":"standard","meta":{"footnotes":""},"categories":[30],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/92"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/5"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=92"}],"version-history":[{"count":0,"href":"https:\/\/lingvakritiko.com\/wp-json\/wp\/v2\/posts\/92\/revisions"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=92"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=92"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=92"}],"curies":[{"name":"wp","href":"https:\/\/api.w.org\/{rel}","templated":true}]}}