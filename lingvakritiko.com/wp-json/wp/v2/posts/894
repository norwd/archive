{"id":894,"date":"2021-01-06T19:28:02","date_gmt":"2021-01-06T18:28:02","guid":{"rendered":"https:\/\/lingvakritiko.com\/?p=894"},"modified":"2021-01-06T23:45:45","modified_gmt":"2021-01-06T22:45:45","slug":"seksneutralaj-parencovortoj-rezultoj-de-opinisondo","status":"publish","type":"post","link":"https:\/\/lingvakritiko.com\/2021\/01\/06\/seksneutralaj-parencovortoj-rezultoj-de-opinisondo\/","title":{"rendered":"Seksne\u016dtralaj parencovortoj \u2013 rezultoj de opinisondo"},"content":{"rendered":"\n<h2 class=\"wp-block-heading\">Enkonduko<\/h2>\n\n\n\n<p>Tradicie en Esperanto parencovortoj kiel <em>patro<\/em>, <em>patrino<\/em>, <em>avo<\/em>, <em>avino<\/em>, <em>nepo<\/em>, <em>nepino<\/em>, <em>fian\u0109o<\/em>, <em>fian\u0109ino<\/em> ktp indikas la sekson de la priparolata persono. Por tiaj parencorilatoj ne ekzistas tradiciaj esprimoj, kiuj estas seksne\u016dtralaj, do kiuj ne indikas la sekson de la priparolata persono. Notu, ke la formoj kun <em>ge-<\/em>, ekzemple <em>gepatroj<\/em>, <em>geavoj<\/em>, <em>genepoj<\/em> kaj <em>gefian\u0109oj<\/em>, estas tradicie uzataj nur por grupo de miksita a\u016d nekonata seksa konsisto, do nek por unuopa persono nek por grupo de konata unuseksa konsisto.<\/p>\n\n\n\n<p>Dum la pasintaj jaroj kreskis la kvanto de publikaj opiniesprimoj de esperantistoj, kiuj sentas bezonon por seksne\u016dtralaj parenco-esprimoj, interalie \u0109ar sekso en la nuntempa socio estas malpli grava kategorio ol anta\u016de kaj sekve pli ofte nemenciinda, kaj krome \u0109ar la tradiciaj seks-indikaj esprimoj ne estas aplikeblaj al neduumaj personoj. Aperis diversaj proponoj por specifaj esprimoj por esprimi parenco-rilatojn en seksne\u016dtrala maniero. Lige al tio anka\u016d vigli\u011dis la esperantologia diskuto pri tio, kiuj el tiuj proponoj estas preferindaj a\u016d almena\u016d akcepteblaj la\u016d esperantologiaj kriterioj kiel komunika klareco kaj konformeco kun la Fundamento, kun la jama lingvouzo kaj kun la \u011denerala lingva sistemo.<\/p>\n\n\n\n<p>Entute ekzistas dek proponoj por tio, kiel oni povus en sistemeca maniero enkonduki seksne\u016dtralajn parencovortojn en Esperanton. Por pli bone kompreni, kiom popularaj estas \u0109i tiuj diversaj proponoj, mi okazigis opinisondon pri ili. En \u0109i tiu artikolo mi prezentas la rezultojn de \u0109i tiu opinisondo.<\/p>\n\n\n\n<p><!--more--><\/p>\n\n\n\n<h1 class=\"wp-block-heading\" id=\"la-dek-proponoj\">La dek proponoj<\/h1>\n\n\n\n<p>En Oktobro 2020 aperis la artikolo <a href=\"https:\/\/lingvakritiko.com\/2020\/10\/31\/komparo-inter-dek-sistemoj-por-seksneutralaj-parencovortoj\/\"><em>Komparo inter dek sistemoj por seksne\u016dtralaj parencovortoj<\/em><\/a>, en kiu mi kune kun la du kun-a\u016dtoroj Luko Cerante kaj Robin van der Vliet prezentis dek al ni konatajn proponoj por sekse ne\u016dtralaj parencovortoj en Esperanto kaj listigis avanta\u011dojn kaj malavanta\u011dojn de \u0109iuj proponoj. La samaj dek sistemoj estis pritaksataj de la partoprenantoj de la opinisondo. En la opinisondo la sistemoj ne ricevis iujn ajn nomojn, \u0109ar la nomado mem estas foje kontestata kaj povus influi la ju\u011dojn pri la sistemoj. Tamen por konvene priskribi la sistemojn en \u0109i tiu artikolo, mi ja devas uzi iujn nomojn por ili. Mi \u0109i-sube prezentas ilin plejparte kun la samaj nomoj kiel en la anta\u016da artikolo, krom ke mi nun preferas la esprimojn <em>ne\u016dtraligo-sistemo<\/em> kaj <em>pruntvorto-sistemo<\/em> anstata\u016d la anta\u016de uzitajn nomojn <em>signifo\u015dan\u011dismo<\/em> kaj <em>parentismo<\/em>. <\/p>\n\n\n\n<p>Escepte de la aldonitaj nomoj por la sistemoj, la jenaj klarigoj de la dek sistemoj estas la samaj klarigoj, kiuj anka\u016d estis uzataj en la opinisondo:<\/p>\n\n\n\n<ul><li><strong>Ne\u016dtraligo-sistemo<\/strong>: Uzado de la tradiciaj sen-afiksaj formoj kiel &#8220;patro&#8221;, &#8220;avo&#8221;, &#8220;nepo&#8221; kaj &#8220;fian\u0109o&#8221; kun seks-ne\u016dtrala interpreto<\/li><li><strong>Pruntvorto-sistemo<\/strong>: Uzado de novaj seksne\u016dtralaj parencrilataj radikoj bazitaj je seksne\u016dtrale a\u016d amba\u016dsekse uzeblaj radikoj el aliaj lingvoj, ekzemple &#8220;parento&#8221; por &#8220;patr(in)o&#8221;, &#8220;avuo&#8221; por &#8220;av(in)o&#8221;, &#8220;nepoto&#8221; por &#8220;nep(in)o&#8221; kaj &#8220;fianceo&#8221; por &#8220;fianc(in)o&#8221;<\/li><li><strong>J-sistemo<\/strong>: Uzado de novaj seksne\u016dtralaj parencrilataj radikoj formitaj per modifado de la tradiciaj virseksaj radikoj per aldono de &#8220;j&#8221; post la unua vokalo (kaj eventuala \u015dan\u011do de tiu vokalo de &#8220;i&#8221; al &#8220;e&#8221;), ekzemple &#8220;pajtro&#8221; por &#8220;patr(in)o&#8221;, &#8220;ajvo&#8221; por &#8220;av(in)o&#8221;, &#8220;nejpo&#8221; por &#8220;nep(in)o&#8221; kaj &#8220;fejan\u0109o&#8221; por &#8220;fian\u0109(in)o&#8221;<\/li><li><strong>Kunmetosistemo<\/strong>:  Uzado de sekse ne\u016dtralaj parencovortoj kreitaj per kunmetado de malmultaj afiksecaj elementoj por la plej bazaj parencorilatoj, ekzemple &#8220;abo&#8221; por &#8220;patr(in)o&#8221;, &#8220;ababo&#8221; por &#8220;av(in)o&#8221; kaj &#8220;idido&#8221; por &#8220;nep(in)o&#8221;<\/li><li><strong>Ge-sistemo<\/strong>: Uzado de la prefikso &#8220;ge-&#8221; por krei seksne\u016dtralajn parencovortojn surbaze de virseksaj radikoj, ekzemple &#8220;gepatro&#8221; por &#8220;patr(in)o&#8221;, &#8220;geavo&#8221; por &#8220;av(in)o&#8221;, &#8220;genepo&#8221; por &#8220;nep(in)o&#8221; kaj &#8220;gefian\u0109o&#8221; por &#8220;fian\u0109(in)o&#8221;<\/li><li><strong>Ri-sistemo<\/strong>: Prefikseca uzado de &#8220;ri-&#8221; por krei seksne\u016dtralajn parencovortojn surbaze de virseksaj radikoj, ekzemple &#8220;ripatro&#8221; por &#8220;patr(in)o&#8221;, &#8220;riavo&#8221; por &#8220;av(in)o&#8221;, &#8220;rinepo&#8221; por &#8220;nep(in)o&#8221; kaj &#8220;rifian\u0109o&#8221; por &#8220;fian\u0109(in)o&#8221;<\/li><li><strong>Ul-sistemo<\/strong>: Uzado de la sufikso &#8220;-ul-&#8221; por krei seksne\u016dtralajn parencovortojn surbaze de virseksaj radikoj, ekzemple &#8220;patrulo&#8221; por &#8220;patr(in)o&#8221;, &#8220;avulo&#8221; por &#8220;av(in)o&#8221;, &#8220;nepulo&#8221; por &#8220;nep(in)o&#8221; kaj &#8220;fian\u0109ulo&#8221; por &#8220;fian\u0109(in)o&#8221;<\/li><li><strong>Um-sistemo<\/strong>: Uzado de la sufikso &#8220;-um-&#8221; por krei seksne\u016dtralajn parencovortojn surbaze de virseksaj radikoj, ekzemple &#8220;patrumo&#8221; por &#8220;patr(in)o&#8221;, &#8220;avumo&#8221; por &#8220;av(in)o&#8221;, &#8220;nepumo&#8221; por &#8220;nep(in)o&#8221; kaj &#8220;fian\u0109umo&#8221; por &#8220;fian\u0109(in)o&#8221;<\/li><li><strong>Go-sistemo<\/strong>: Uzado de la prefikso &#8220;go-&#8221; por krei seksne\u016dtralajn parencovortojn surbaze de virseksaj radikoj, ekzemple &#8220;gopatro&#8221; por &#8220;patr(in)o&#8221;, &#8220;goavo&#8221; por &#8220;av(in)o&#8221;, &#8220;gonepo&#8221; por &#8220;nep(in)o&#8221; kaj &#8220;gofian\u0109o&#8221; por &#8220;fian\u0109(in)o&#8221;<\/li><li><strong>E-sistemo<\/strong>: Uzado de la sufikso &#8220;-e-&#8221; por krei seksne\u016dtralajn parencovortojn surbaze de virseksaj radikoj, ekzemple &#8220;patreo&#8221; por &#8220;patr(in)o&#8221;, &#8220;aveo&#8221; por &#8220;av(in)o&#8221;, &#8220;nepeo&#8221; por &#8220;nep(in)o&#8221; kaj &#8220;fian\u0109eo&#8221; por &#8220;fian\u0109(in)o&#8221;<\/li><\/ul>\n\n\n\n<h2 class=\"wp-block-heading\">La opinisondo<\/h2>\n\n\n\n<p>La opinisondo enhavis plurajn demandojn:<\/p>\n\n\n\n<ul><li>Demando pri tio, kiugrade la partoprenanto sentas bezonon je seksne\u016dtralaj parencovortoj<\/li><li>Demando pri tio, kiun sistemon la partoprenanto plej preferas<\/li><li>Taksado de \u0109iu el la dek proponoj sur kvin-punkta skalo (de <em>tre bona<\/em> \u011dis <em>tre malbona<\/em>)<\/li><li>Taksado de la ideo kombini plurajn sistemojn<\/li><li>Demando pri tio, kiugrade la partoprenanto sentas bezonon je seksne\u016dtralaj nobeltitoloj<\/li><li>Demando pri tio, \u0109u estas kialo por preferi alian solvon por nobeltitoloj ol por parencovortoj<\/li><li>Demandoj pri tio, kiujn el la dek proponoj la partoprenanto jam anta\u016de konis, kaj \u0109u ri legis la artikolon <a href=\"https:\/\/lingvakritiko.com\/2020\/10\/31\/komparo-inter-dek-sistemoj-por-seksneutralaj-parencovortoj\/\"><em>Komparo inter dek sistemoj por seksne\u016dtralaj parencovortoj<\/em><\/a>.<\/li><li>Demandoj pri la a\u011do kaj lo\u011dlando de la partoprenanto kaj pri tio, \u0109u la partoprenanto membras en la Akademio de Esperanto<\/li><li>Eblo de komentado pri la opinisondo<\/li><\/ul>\n\n\n\n<p>Entute la opinisondon partoprenis 133 homoj el almena\u016d 33 landoj, interalie 19 membroj de la Akademio de Esperanto. <\/p>\n\n\n\n<p>Malsame ol \u0109e la <em><a href=\"https:\/\/lingvakritiko.com\/2020\/05\/12\/la-efektiva-uzado-de-seksneutralaj-pronomoj-lau-empiria-esplorstudo\/\">enketo pri la efektiva uzado de seksne\u016dtralaj pronomoj<\/a><\/em>, mi \u0109e \u0109i tiu opinisondo pri seksne\u016dtralaj parencovortoj ne penis havi kiel eble plej reprezentan samplon de partoprenantoj, \u0109ar la ideo malanta\u016d \u0109i tiu opinisondo ne estis fari enketon iel reprezentan por la esperantistaro kiel tuto, sed \u0109efe enketi pri la opinioj de tiuj, kiuj plej forte sentas bezonon je seksne\u016dtralaj parencovortoj, kaj krome inter membroj de la Akademio de Esperanto. La ideo estas, ke por tiuj, kiuj jam nun volas uzi seksne\u016dtralajn parencovortojn, estas utile scii, kiuj el la dek proponoj havas \u015dancon disvasti\u011di kaj enradiki\u011di en la lingvo. Por tio en la frua fazo necesas \u0109efe la subteno fare de tiuj, kiuj sentas fortan bezonon je seksne\u016dtralaj parencovortoj, dum por la longda\u016dra sukceso krome utilas elekti ion, kio ne vekos grandan kontra\u016dstaron inter Akademianoj kaj eble iam \u2013 post la enradiki\u011do en la efektiva lingvouzo \u2013 e\u0109 povus ricevi Akademian aprobon.<\/p>\n\n\n\n<p>Konforme kun \u0109i tiuj ideoj, mi diskonigis la opinisondon en pluraj retaj forumoj, en kiuj mi en la pasinteco jam rimarkis relative altan nivelon de intereso pri \u0109i tiu temo. Aldone mi informis preska\u016d \u0109iujn membrojn de la Akademio de Esperanto pri la opinisondo (ne \u0109iujn, \u0109ar post la diskonigo de la artikolo <a href=\"https:\/\/lingvakritiko.com\/2020\/10\/31\/komparo-inter-dek-sistemoj-por-seksneutralaj-parencovortoj\/\"><em>Komparo inter dek sistemoj por seksne\u016dtralaj parencovortoj<\/em><\/a> kvar Akademianoj komunikis, ke ili ne volas ricevi informojn pri la planata opinisondo). Tamen iu plusendis unu el miaj diskonigoj de la opinisondo al la tre granda fejsbuka grupo <em>Esperanto<\/em>, kio supozeble kontribuis unuflanke al pli granda kvanto de partoprenantoj, kaj aliflanke al pli alta proporcio de partoprenantoj, kiuj tute ne a\u016d nur iomete sentas bezonon je seksne\u016dtralaj parencovortoj.<\/p>\n\n\n\n<p>El la 133 partoprenantoj, 44 (33%) havas malpli ol 30 jarojn, 53 (40%) havas inter 30 kaj 49 jarojn, kaj 34 (26%) havas almena\u016d 50 jarojn. Du partoprenantoj ne indikis sian a\u011don. La konsisto la\u016d geografiaj-kulturaj mondpartoj estas jena: 70 partoprenantoj (53%) venas de E\u016dropo sen anglalingvaj landoj kaj sen eks-sovetuniaj landoj, 33 partoprenantoj (25%) venas de anglalingvaj landoj, 16 (12%) de Latinameriko, 5 (4%) de Rusujo kaj 4 (3%) de kvar malsamaj aziaj landoj (\u0108inujo, Barato, Filipinoj kaj Israelo). La kvin landoj kun la plej multaj partoprenantoj estis Usono (16 partoprenantoj), Francujo (12), Germanujo (12), Brazilo (9) kaj Britujo (9). <\/p>\n\n\n\n<h2 class=\"wp-block-heading\">Rezultoj de la opinisondo<\/h2>\n\n\n\n<p>La\u016d diversaj mezuroj la tri plej subtenataj proponoj en \u0109i tiu opinisondo estas la ge-sistemo, la pruntvorto-sistemo kaj la ne\u016dtraligo-sistemo. En \u0109i tiu sekcio mi klarigas plurajn detalojn pri la diversaj mezuroj, kiujn mi aplikis.<\/p>\n\n\n\n<p>Kiel montrite en la jena grafika\u0135o, 38% de la partoprenantoj indikis, ke ili forte sentas bezonon por seksne\u016dtralaj parencovortoj, 30% indikis, ke ili iomete sentas bezonon por seksne\u016dtralaj parencovortoj, kaj 32% indikis, ke ili tute ne sentas bezonon por seksne\u016dtralaj parencovortoj. <\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/bezono-1.png\" alt=\"\" class=\"wp-image-899\" srcset=\"https:\/\/lingvakritiko.com\/wp-content\/uploads\/2021\/01\/bezono-1.png 605w, https:\/\/lingvakritiko.com\/wp-content\/uploads\/2021\/01\/bezono-1-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>Kompare kun tio, \u0109e nobeltitoloj estis malpli granda bezono je seksne\u016dtralaj esprimoj: 14% sentas fortan bezonon, 33% iometan bezonon kaj 53% nenian bezonon.<\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/nobeltitol-bezono.png\" alt=\"\" class=\"wp-image-900\" srcset=\"https:\/\/lingvakritiko.com\/wp-content\/uploads\/2021\/01\/nobeltitol-bezono.png 605w, https:\/\/lingvakritiko.com\/wp-content\/uploads\/2021\/01\/nobeltitol-bezono-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>Malgra\u016d \u0109i tiuj diferencoj en la sentata bezono de seksne\u016dtralaj esprimoj, nur 11% opinias, ke estas kialo por preferi alian solvon por nobeltitoloj ol por parencovortoj. Inter la indikitaj kialoj por tio plej ofte estis menciite, ke nobeltitoloj rilatas al anta\u016da malegaleca tempo kaj sekve ne vere gravas por la moderna strebado al seksegaleco.<\/p>\n\n\n\n<p>\u0108iu partoprenanto taksis \u0109iun el la dek sistemoj sur kvin-punkta skalo, per unu el la taksoj <em>Tre bona<\/em>, <em>Bona<\/em>, <em>Akceptebla<\/em>, <em>Malbona<\/em> a\u016d <em>Tre malbona<\/em>. Se oni atribuas al \u0109i tiuj kvin taksoj la valorojn 4, 3, 2, 1 kaj 0 respektive, oni povas kalkuli la avera\u011dan takson, kiun \u0109iu el la dek sistemoj ricevis. La plej altan avera\u011don inter \u0109iuj 133 partoprenantoj atingis la ge-sistemo, nome 2,23. La due kaj trie plej altajn avera\u011dojn atingis la ne\u016dtraligo-sistemo (1,95) kaj la pruntvorto-sistemo (1,54). Se oni atentas nur la taksojn de tiuj 50 partoprenantoj, kiuj forte sentas bezonon por seksne\u016dtralaj parencovortoj, denove \u0109i tiuj tri sistemoj estas la tri plej sukcesaj, sed en alia ordo: Inter \u0109i tiuj partoprenantoj plej bone sukcesas la pruntvorto-sistemo kun avera\u011do de 2,18, sekvata de la ge-sistemo (2,06) kaj la ne\u016dtraligo-sistemo (1,86). Anka\u016d inter la 19 partoprenantoj membrantaj en la Akademio la samaj tri sistemoj estas plej alte taksataj, sed denove en alia ordo: Inter la Akademianoj la avera\u011da takso por la ge-sistemo estas 2,00, por la pruntvorto-sistemo 1,56, kaj por la ne\u016dtraligo-sistemo 1,11.<\/p>\n\n\n\n<p>La jena grafika\u0135o montras la avera\u011dajn taksojn de \u0109iu el la dek sistemoj surbaze de \u0109i tiuj tri grupoj de partoprenantoj. <\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/averaghaj_taksoj.png\" alt=\"\" class=\"wp-image-902\" srcset=\"https:\/\/lingvakritiko.com\/wp-content\/uploads\/2021\/01\/averaghaj_taksoj.png 605w, https:\/\/lingvakritiko.com\/wp-content\/uploads\/2021\/01\/averaghaj_taksoj-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>Aldone al la dek sistemoj, en \u0109i tiu grafika\u0135o anka\u016d aperas &#8220;kombinado&#8221;, do la ideo, ke oni kombinu plurajn sistemojn, \u0109ar anka\u016d \u0109i tiun ideon la partoprenantoj taksis la\u016d la sama kvin-punkta skalo. Kiel oni povas vidi, la ideo de tia kombinado tamen ne ricevis favoran taksadon, kun avera\u011do de 0,97, 1,18 kaj 1,28 en la tri grupoj (la valoro 1 reprezentas la takson <em>Malbona<\/em>). <\/p>\n\n\n\n<p>Dum la tri jam menciitaj sistemoj en \u0109iuj tri grupoj de partoprenantoj konsistigis la tri plej alte taksatajn sistemojn, e\u0109 se en malsama ordo, la kvara pozicio dependas de la konsiderata grupo. Se oni konsideras la taksojn de \u0109iuj partoprenantoj, en la kvara loko estas la ul-sistemo, sed \u011di estas nur en la sesa loko inter la partoprenantoj kun forta bezono je seksne\u016dtralaj parencovortoj, kaj en la sepa loko inter Akademianoj. La\u016d la taksoj de la partoprenantoj kun forta bezono je seksne\u016dtralaj parencovortoj, en la kvara loko estas la J-sistemo, sed \u011di estas nur en la sesa loko inter \u0109iuj partoprenantoj kaj en la kvina loko inter Akademianoj. La\u016d la taksoj de la Akademianoj la kvaran lokon okupas la e-sistemo, sed inter \u0109iuj partoprenantoj \u011di estas nur en la sepa loko, kaj same inter partoprenantoj kun forta bezono je seksne\u016dtralaj parencovortoj.<\/p>\n\n\n\n<p>Por kelkaj legantoj ver\u015dajne estas interese vidi ne nur la avera\u011dajn taksojn, sed anka\u016d vidi la distribuon de la kvin takso-\u015dtupoj. La \u0109i-subaj grafika\u0135oj montras \u0109i tiun informon por la kvar sistemoj, kiuj estis plej bone taksitaj de la partoprenantoj kun forta bezono je seksne\u016dtralaj parencovortoj.<\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"827\" height=\"1024\" src=\"https:\/\/lingvakritiko.com\/wp-content\/uploads\/2021\/01\/taksoj_kune_1-1-827x1024.png\" alt=\"\" class=\"wp-image-924\" srcset=\"https:\/\/lingvakritiko.com\/wp-content\/uploads\/2021\/01\/taksoj_kune_1-1-827x1024.png 827w, https:\/\/lingvakritiko.com\/wp-content\/uploads\/2021\/01\/taksoj_kune_1-1-242x300.png 242w, https:\/\/lingvakritiko.com\/wp-content\/uploads\/2021\/01\/taksoj_kune_1-1-768x951.png 768w, https:\/\/lingvakritiko.com\/wp-content\/uploads\/2021\/01\/taksoj_kune_1-1.png 900w\" sizes=\"(max-width: 827px) 100vw, 827px\" \/><\/figure>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"830\" height=\"1024\" src=\"https:\/\/lingvakritiko.com\/wp-content\/uploads\/2021\/01\/taksoj_kune_2-830x1024.png\" alt=\"\" class=\"wp-image-926\" srcset=\"https:\/\/lingvakritiko.com\/wp-content\/uploads\/2021\/01\/taksoj_kune_2-830x1024.png 830w, https:\/\/lingvakritiko.com\/wp-content\/uploads\/2021\/01\/taksoj_kune_2-243x300.png 243w, https:\/\/lingvakritiko.com\/wp-content\/uploads\/2021\/01\/taksoj_kune_2-768x947.png 768w, https:\/\/lingvakritiko.com\/wp-content\/uploads\/2021\/01\/taksoj_kune_2.png 900w\" sizes=\"(max-width: 830px) 100vw, 830px\" \/><\/figure>\n\n\n\n<p>Post la komenca demando pri tio, kiugrade la partoprenanto sentas bezonon por seksne\u016dtralaj parencovortoj, tiuj, kiuj respondis, ke ili sentas iometan a\u016d fortan bezonon, estis petataj indiki sian plej preferatan sistemon. Aliflanke tiuj, kiuj indikis, ke ili tute ne sentas bezonon por seksne\u016dtralaj parencovortoj, ne vidis \u0109i tiun demandon, sed rekte iris al la taksado de la unuopaj sistemoj. <\/p>\n\n\n\n<p>La respondoj al \u0109i tiu demando pri la preferata sistemo donas similan bildon kiel la jam prezentitaj rezultoj el la taksado-demandoj. Kiel montras la \u0109i-suba grafika\u0135o, 34% de la partoprenantoj kun forta a\u016d iometa bezono je seksne\u016dtralaj parencovortoj plej preferas la ge-sistemon, 27% de ili plej preferas la ne\u016dtraligo-sistemon kaj 20% plej preferas la pruntvorto-sistemon, dum \u0109iuj aliaj sistemoj estas plej preferataj de malpli ol 6% de \u0109i tiuj partoprenantoj. (En la grafika\u0135o aperas <em>-ip-<\/em>, \u0109ar unu partoprenanto indikis, ke ri plej preferas la uzadon de la sufikso <em>-ip-<\/em> por seksne\u016dtralaj parencovortoj. Fakte la sufikso <em>-ip-<\/em> estis enkontukita kiel eksplicita markilo de neduumeco kaj ne estis intencita kiel seksne\u016dtraliga sufikso. Ver\u015dajne tiu partoprenanto ne bone komprenis la distingon inter eksplicite neduuma esprimo (uzebla nur por neduumuloj) kaj seksne\u016dtrala esprimo (uzeblaj por \u0109iu ajn homo sendepende de la sekso).)<\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/plej_preferata.png\" alt=\"\" class=\"wp-image-927\" srcset=\"https:\/\/lingvakritiko.com\/wp-content\/uploads\/2021\/01\/plej_preferata.png 605w, https:\/\/lingvakritiko.com\/wp-content\/uploads\/2021\/01\/plej_preferata-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>La sekva grafika\u0135o montras la rezultojn al la demando pri la plej preferata sistemo limigitajn al tiuj partoprenantoj, kiuj sentas fortan bezonon por seksne\u016dtralaj parencovortoj. En \u0109i tiu grupo la ge-sistemo, la ne\u016dtraligo-sistemo kaj la pruntvorto-sistemo estas la\u016d \u0109i tiu mezuro precize same popularaj, \u0109ar \u0109iun el ili 26% de la partoprenantoj de \u0109i tiu grupo konsideras plej preferata. Neniu alia sistemo estas konsiderata plej preferata de pli ol 6% de la partoprenantoj de \u0109i tiu grupo.<\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/plej_preferata_fortbezonaj.png\" alt=\"\" class=\"wp-image-928\" srcset=\"https:\/\/lingvakritiko.com\/wp-content\/uploads\/2021\/01\/plej_preferata_fortbezonaj.png 605w, https:\/\/lingvakritiko.com\/wp-content\/uploads\/2021\/01\/plej_preferata_fortbezonaj-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>Kiel jam menciite supre, la partoprenantoj anka\u016d taksis la ideon kombini plurajn sistemojn. Entute nur 21% de \u0109iuj partoprenantoj taksis \u0109i tiun ideon <em>Akceptebla<\/em>, <em>Bona<\/em> a\u016d <em>Tre bona<\/em>, do 79% taksis \u011din <em>Malbona<\/em> a\u016d <em>Tre malbona<\/em>. Inter la partoprenantoj kun forta bezono por seksne\u016dtralaj parencovortoj, 36% taksis \u0109i tiun ideon <em>Akceptebla<\/em>, <em>Bona<\/em> a\u016d <em>Tre bona<\/em>. Anka\u016d estis demando pri tio, kiuspecajn kombinojn de pluraj sistemoj la partoprenantoj trovus bonaj a\u016d akcepteblaj, kaj kiuspecajn kombinojn ili trovus malbonaj. Al \u0109i tiu demando eblis respondi per libere vortumebla teksto. Iom malpli ol duono de la partoprenantoj respondis ion \u0109i tie. La plej multaj el la respondintoj donis klarigojn pri tio, kial la\u016d ili malbonas kombini plurajn sistemojn, nome \u0109ar tio estas nesistemeca, malfacile lernebla, kaj\/a\u016d nekohera kun la \u011denerala sistemeco de Esperanto. Krome kelkaj indikis siajn ideojn pri tio, kiuj kombinoj de pluraj sistemoj povus bone funkcii, ekzemple la pruntvorto-sistemo por la plej gravaj parencovortoj kaj la ge-sistemo alie.<\/p>\n\n\n\n<p>La partoprenantoj anka\u016d respondis demandon pri tio, \u0109u ili jam anta\u016d la opinisondo konis la diversajn proponitajn sistemojn. La jena grafika\u0135o montras, kiom konataj la diversaj sistemoj estis inter \u0109iuj partoprenantoj:<\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/konateco.png\" alt=\"\" class=\"wp-image-933\" srcset=\"https:\/\/lingvakritiko.com\/wp-content\/uploads\/2021\/01\/konateco.png 605w, https:\/\/lingvakritiko.com\/wp-content\/uploads\/2021\/01\/konateco-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>La jena grafika\u0135o montras, ke \u011denerale la pli konataj sistemoj estis iomete pli pozitive taksataj ol la malpli konataj:<\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/populareco_lau_konateco.png\" alt=\"\" class=\"wp-image-934\" srcset=\"https:\/\/lingvakritiko.com\/wp-content\/uploads\/2021\/01\/populareco_lau_konateco.png 605w, https:\/\/lingvakritiko.com\/wp-content\/uploads\/2021\/01\/populareco_lau_konateco-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>La punkto, kiu estas klare sub la tendenc-linio, estas la punkto de la J-sistemo. Tio signifas, ke la J-sistemo ricevis relative malaltan takson kompare kun \u011dia relative alta nivelo de konateco.<\/p>\n\n\n\n<p>Anka\u016d indas rigardi la konatecon de la sistemoj kaj \u011dian influon al ilia populareco por la limigita grupo de partoprenantoj kun forta bezono por seksne\u016dtralaj parencovortoj:<\/p>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/konateco_fortbezonuloj.png\" alt=\"\" class=\"wp-image-935\" srcset=\"https:\/\/lingvakritiko.com\/wp-content\/uploads\/2021\/01\/konateco_fortbezonuloj.png 605w, https:\/\/lingvakritiko.com\/wp-content\/uploads\/2021\/01\/konateco_fortbezonuloj-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<figure class=\"wp-block-image size-large\"><img loading=\"lazy\" decoding=\"async\" width=\"605\" height=\"340\" src=\"https:\/\/lingvakritiko.com\/wp-content\/uploads\/2021\/01\/populareco_lau_konateco_fortbezonuloj.png\" alt=\"\" class=\"wp-image-936\" srcset=\"https:\/\/lingvakritiko.com\/wp-content\/uploads\/2021\/01\/populareco_lau_konateco_fortbezonuloj.png 605w, https:\/\/lingvakritiko.com\/wp-content\/uploads\/2021\/01\/populareco_lau_konateco_fortbezonuloj-300x169.png 300w\" sizes=\"(max-width: 605px) 100vw, 605px\" \/><\/figure>\n\n\n\n<p>En \u0109i tiu grupo la konateco havas iom malpli da influo al la populareco ol \u0109e la tuta partoprenantaro. \u0108i-foje la punkto por la J-sistemo (la kvara la\u016d konateco kaj la\u016d populareco) trovi\u011das nur iomete sub la tendenc-linio, dum la punkto, kiu plej malproksimas de la tendenc-linio, estas la punkto por la pruntvorto-sistemo (la plej alta punkto). Tio signifas, ke la pruntvorto-sistemo malgra\u016d nur modera nivelo de konateco tamen estas tre populara en \u0109i tiu grupo.<\/p>\n\n\n\n<p>Mi anka\u016d analizis la influon de a\u011do al la respondoj. La sola statistike signifa diferenco inter la a\u011dgrupoj estas, ke inter la partoprenantoj pli a\u011daj ol 50 estas signife malpli da homoj, kiuj sentas fortan bezonon je seksne\u016dtralaj parencovortoj (nome 21%), ol inter la pli junaj partoprenantoj (\u0109e kiuj estas 44%). Koncerne la preferojn inter la diversaj sistemoj por seksne\u016dtralaj parencovortoj ne ekzistas signifaj diferencoj inter la a\u011dgrupoj.  Krome anka\u016d la fakto, \u0109u la partoprenanto anta\u016de legis la artikolon <a href=\"https:\/\/lingvakritiko.com\/2020\/10\/31\/komparo-inter-dek-sistemoj-por-seksneutralaj-parencovortoj\/\"><em>Komparo inter dek sistemoj por seksne\u016dtralaj parencovortoj<\/em><\/a>, ne havis statistike signifan influon al la preferoj inter la diversaj sistemoj.<\/p>\n\n\n\n<p>Fine de la demandaro, la partoprenantoj havis la eblon lasi komentojn pri la opinisondo. 31% de la partoprenantoj uzis tiun eblon. La plej oftaj komentoj estis pozitivaj a\u016d negativaj opiniesprimoj pri la \u011denerala ideo de seksne\u016dtrala lingva\u0135o kaj opinisondo pri la temo, ekzemple dank-esprimoj pri tio, ke mi okupi\u011das pri la afero, a\u016d opiniesprimoj, la\u016d kiuj la tuta ideo de seksne\u016dtralaj parencovortoj estas stulta. Inter \u0109i tiaj respondoj estis entute iom pli da pozitivaj opiniesprimoj ol da negativaj. Krome anka\u016d estis inter tiuj respondoj la\u016ddoj pri la bone strukturita demandaro, petoj diskonigi la rezultojn en certaj forumoj, kaj komentoj pri malklara\u0135oj en unuopaj demandoj, ekzemple ke ne estis difinite, kion signifas senti bezonon por seksne\u016dtralaj parencovortoj.<\/p>\n\n\n\n<h2 class=\"wp-block-heading\">Ebla misinterpreto \u0109e la ne\u016dtraligo-sistemo<\/h2>\n\n\n\n<p>Kiam mi atente trarigardis la respondojn donitajn de unu Akademiano, mi rimarkis malkohera\u0135on inter iu tekste donita respondo kaj la ju\u011do, ke la ne\u016dtraligo-sistemo estas &#8220;akceptebla&#8221;. Mi do kontaktis la koncernan Akademianon por pli bone kompreni rian vidpunkton. Mi klarigis mian dubon al ri, kaj ri resondis, ke ri miskomprenis la klarigojn pri la ne\u016dtraligo-sistemo kaj fakte ne opinias tiun proponon akceptebla, sed malbona. Post \u0109i tiu okaza\u0135o, mi decidis kontakti \u0109iujn Akademianojn, kiuj taksis la ne\u016dtraligo-sistemon <em>Akceptebla<\/em> a\u016d <em>Bona<\/em> por vidi, \u0109u ankora\u016d iu alia miskomprenis la klarigojn. Mi alskribis ilin per la jena teksto:<\/p>\n\n\n\n<blockquote class=\"wp-block-quote\"><p>Responde al la demando \u00abKiel vi taksas la uzadon de la tradiciaj sen-afiksaj formoj kiel &#8220;patro&#8221;, &#8220;avo&#8221;, &#8220;nepo&#8221; kaj &#8220;fian\u0109o&#8221; kun seksne\u016dtrala interpreto?\u00bb, vi respondis &#8220;Akceptebla&#8221;\/&#8221;Bona&#8221;. Notu, ke akcepto de seksne\u016dtrala interpreto de &#8220;patro&#8221; implicas akcepton de la uzado de &#8220;patro&#8221; por patrino, kies sekson oni ial volas lasi nemenciita. \u0108u vi vere taksas bona \u0109i tian uzadon de &#8220;patro&#8221;? A\u016d \u0109u vi eble interpretis la esprimon &#8220;kun seksne\u016dtrala interpreto&#8221; malsame ol mi  \u0135us klarigis? Kaj \u0109u vi opinias, ke la vortoj &#8220;patro&#8221;, &#8220;avo&#8221;, &#8220;nepo&#8221; kaj &#8220;fian\u0109o&#8221; funkcias \u0109iuj same koncerne la markadon de la sekso de la priparolato, a\u016d \u0109u vi eble opinias, ke iu el ili pli bone uzeblas en seks-ka\u015daj kuntekstoj ol alia?<\/p><\/blockquote>\n\n\n\n<p>Reage al tio, unu plia Akademiano klarigis, ke ri miskomprenis la ne\u016dtraligo-sistemon kaj ne opinias tian uzon de la sen-afiksaj parencovortoj akceptebla. Du pliaj klarigis, ke iliaj ju\u011doj pri la ne\u016dtraligo-sistemo bazi\u011dis \u0109efe sur la ideo, ke oni povus uzi multenombrajn formojn kiel <em>patroj<\/em> seksne\u016dtrale imite al la latinidaj lingvoj.<\/p>\n\n\n\n<p>Por la analizado de la rezultoj mi decidis fari nur minimumajn \u015dan\u011dojn al la unue donitaj respondoj: La taksojn de la ne\u016dtraligo-sistmo fare de la du Akademianoj, kiuj eksplicite diris, ke ili anta\u016de miskomprenis la aferon kaj fakte ne opinias tiun sistemon akceptebla, mi \u015dan\u011dis de &#8220;Akceptebla&#8221; al &#8220;Malbona&#8221;. Sed la taksojn de tiuj, kiuj pravigis siajn ju\u011dojn per la multenombra formo, mi lasis sen\u015dan\u011daj, kvankam mia kompreno de <em>seksne\u016dtrala vorto<\/em> estas, ke \u011di anka\u016d ununombre funkciu kiel plene seksne\u016dtrala vorto. <\/p>\n\n\n\n<p>Tute povas esti, ke anka\u016d inter la ne-Akademianoj partoprenintaj la opinisondon okazis similaj miskomprenoj a\u016d ju\u011doj bazitaj nur sur ideoj pri la multenombra uzado de vortoj. Tamen mi tion ne povis testi kadre de \u0109i tiu opinisondo, \u0109ar la ne-Akademiajn partoprenintojn mi ne povis identigi kaj kontakti.<\/p>\n\n\n\n<h2 class=\"wp-block-heading\">Personaj taksoj pri la praktikaj sekvoj de la rezultoj<\/h2>\n\n\n\n<p>En la opinisondo la tri plej popularaj sistemoj estis la ge-sistemo (<em>gepatro<\/em>, <em>geavo<\/em>, <em>gekuzo<\/em> ktp), la ne\u016dtraligo-sistemo (<em>patro<\/em>, <em>avo<\/em>, <em>kuzo<\/em> ktp kun seksne\u016dtrala interpreto) kaj la pruntvorto-sistemo (ekzemple <em>parento<\/em>, <em>avuo<\/em>, <em>kuzeno<\/em> ktp la\u016d alilingvaj esprimoj; pri la precizaj formoj de la seksne\u016dtralaj pruntvortoj ankora\u016d devas esti trovata interkonsento inter la subtenantoj de \u0109i tiu sistemo). La ordo de populareco inter \u0109i tiuj tri sistemoj dependas de la uzata mezuro. \u0108iuj aliaj sistemoj ricevis entute signife malpli da subteno.<\/p>\n\n\n\n<p>Pro \u0109i tiuj rezultoj mi nun opinias, ke ne plu indas elspezi energion por unu el la sistemoj, kiuj ne sukcesis esti inter la tri plej sukcesaj de \u0109i tiu opinisondo. Tio kompreneble anka\u016d validas por la J-sistemo, kiun mi \u2013 kiel ver\u015dajne multaj legantoj scias \u2013 aktive subtenadis kaj uzadis dum preska\u016d tri jaroj anta\u016d la okazigo de \u0109i tiu opinisondo. Mi do nun \u0109esas uzi la J-sistemon, kaj anstata\u016de praktikas miksa\u0135on de la pruntvorto-sistemo kaj la ge-sistemo. <\/p>\n\n\n\n<p>La ne\u016dtraligo-sistemon mi opinias tre problema, \u0109ar provoj uzi vortojn kiel <em>patro<\/em>, <em>frato<\/em> kaj <em>edzo<\/em> en seksne\u016dtrala maniero \u2013 do foje anka\u016d por inoj, kiam la ineco estas ne aparte emfazinda \u2013 kondukos al seriozaj miskomprenoj, se oni komunikas kun homoj, kiuj ne scias, ke oni uzas tiujn vortojn kun tiel \u015dan\u011dita signifo. <\/p>\n\n\n\n<p>\u0108e la ge-sistemo teorie anka\u016d povas okazi miskomprenoj, ekzemple kiam iu, kiu havas nur fratinojn kaj neniujn fratojn, diras <em>miaj du gefratoj<\/em> en kunteksto, en kiu ri opinias la sekson nemenciinda, kaj la a\u016dskultanto surbaze de la tradicia signifo de <em>ge-<\/em> konkludas, ke devas temi pri unu ino kaj unu i\u0109o. Tamen tiaj miskomprenoj \u0109e la ge-sistemo \u011denerale estas malpli oftaj, malpli gravaj kaj malpli \u011denaj ol \u0109e la ne\u016dtraligo-sistemo. Krome la ge-sistemo estas io, al kio multaj lingve spertaj esperantistoj nature alvenis kaj kio jam estas praktikata pli multe ol \u0109iuj aliaj proponoj. <\/p>\n\n\n\n<p>La pruntvorto-sistemo tute ne suferas de la supre menciita problemo de miskomprenoj: \u0108e nove enkondukitaj vortoj ne povas okazi tiaj miskomprenoj, sed maksimume nekompreno, kiu tamen \u011denerale estas pli rapide rimarkita kaj solvita. Kompare kun la ne\u016dtraligo-sistemo tio estas grandega avanta\u011do, sed kompare kun la ge-sistemo, \u011di estas nur iometa avanta\u011do, \u0109ar la miskomprenoj \u0109e la ge-sistemoj ne estas tiom gravaj. La \u0109efa kialo por tio, ke la pruntvorto-sistemo nun estas mia plej preferata sistemo, estas, ke mi tre \u015datas la ideon, ke \u0109e la parencovortoj same kiel \u0109e la plej multaj aliaj personvortoj la baza person-indika radiko estu seksne\u016dtrala, kaj ke la inaj, i\u0109aj kaj ipaj (do neduumaj) formoj estu afikse derivitaj de \u011di en simetria maniero. <\/p>\n\n\n\n<p>Kvankam mi forte kontra\u016das la ne\u016dtraligo-sistemon \u0109e la plej klare i\u0109aj radikoj kiel <em>patro<\/em>, <em>frato<\/em> kaj <em>edzo<\/em>, mi eble povus akcepti \u011din \u0109e pli mar\u011denaj vortoj kiel ekzemple <em>kuzo<\/em>, <em>fian\u0109o<\/em>, la nobeltitoloj (a\u016d almena\u016d parto de ili), kaj la vorto <em>bubo<\/em> (tradicie klasata kiel vira, kvankam jam ekzistas atestoj de seksne\u016dtrala uzo de <em>buboj<\/em>; notu, ke ne ekzistas io komparebla por la plej klare i\u0109aj radikoj kiel <em>patro<\/em>, <em>frato<\/em> kaj <em>edzo<\/em>). Sed malgra\u016d tio, ke mi povus akcepti la ne\u016dtraligo-sistemon \u0109e tiaj pli mar\u011denaj vortoj, mi tamen anka\u016d tie preferas la ne-miskompreneblan pruntvorto-sistemon.<\/p>\n\n\n\n<p>Por ke la pruntvorto-sistemo povu pli bone funkcii en praktiko kaj i\u011di vera konkurenco por la ge-sistemo en la efektiva lingvouzo, necesas trovi interkonsenton inter la subtenantoj de \u0109i tiu sistemo pri la precizaj formoj de la seksne\u016dtralaj pruntvortoj. Tio la\u016d mi atingeblas nur per tio, ke oni okazigas plian opinisondon, similan al la \u0109i-artikole priraportita, por sondi la preferojn inter la diversaj proponoj por seksne\u016dtralaj pruntvortoj uzeblaj anstata\u016d la tradiciaj i\u0109aj radikoj. Temas entute pri dek unu parencovortoj, sep nobeltitoloj, du religiaj titoloj kaj kvin aliaj vortoj (<em>viro<\/em>, <em>knabo<\/em>, <em>sinjoro<\/em>, <em>fra\u016dlo<\/em> kaj <em>bubo<\/em>), kaj por kelkaj el \u0109i tiuj 25 vortoj eble e\u0109 ne necesas enkonduki novan radikon. En tiu dua opinisondo anka\u016d eblas denove sondi la opiniojn pri la ne\u016dtraligo-sistemo kaj la ge-sistemo, \u0109i-foje kun pli bonaj klarigoj pri tio, kion signifas uzi vorton en seksne\u016dtrala maniero, por eviti miskomprenojn de la speco observita \u0109e la unua opinisondo. Krome per apartaj demandoj pri apartaj vortoj eblas eltrovi, \u0109u eble por kelkaj el la pli mar\u011denaj vortoj la ne\u016dtraligo-sistemo sukcesas havi pli da subteno ol \u0109e la pli klare i\u0109aj radikoj kiel <em>patro<\/em>, <em>frato<\/em> kaj <em>edzo<\/em>.<\/p>\n\n\n\n<p>Mi tre \u015datus tuj plene uzi la pruntvorto-sistemon, sed en la hejma lingvouzo kun miaj infanoj mi ne volas enkonduki novajn radikojn, pri kies sukceso en la planita dua opinisondo mi ankora\u016d ne certas. Pro tio mi nun hejme praktikas miksa\u0135on de la ge-sistemo kaj la pruntvorto-sistemo. \u0108i lastan mi uzas nur \u0109e tiuj radikoj, \u0109e kiuj mi estas sufi\u0109e certa, ke ili havos la subtenon de la plej multaj subtenantoj de la pruntvorto-sistemo, ekzemple <em>avuo<\/em> (<em>geavo<\/em>), <em>kuzeno<\/em> (<em>gekuzo<\/em>), <em>nepoto<\/em> (<em>genepo<\/em>), <em>nievo<\/em> (<em>genevo<\/em>), <em>sioro<\/em> (<em>gesinjoro<\/em>) kaj <em>mon\u0125o<\/em> (<em>gemona\u0125o<\/em>). Tamen la\u016d mi gravas relative balda\u016d havi klarecon pri \u0109iuj tu\u015ditaj vortoj, do mi planas okazigi la duan opinisondon ene de la venonta duonjaro.<\/p>\n\n\n\n<h2 class=\"wp-block-heading\">Konkludo<\/h2>\n\n\n\n<p>En \u0109i tiu artikolo mi prezentis la rezultojn de opinisondo pri seksne\u016dtralaj parencovortoj. La\u016d diversaj mezuroj la tri plej popularaj sistemoj por seksne\u016dtralaj parencovortoj estas la ge-sistemo (<em>gepatro<\/em>, <em>geavo<\/em>, <em>gekuzo<\/em> ktp), la ne\u016dtraligo-sistemo (<em>patro<\/em>, <em>avo<\/em>, <em>kuzo<\/em> ktp kun seksne\u016dtrala interpreto) kaj la pruntvorto-sistemo (ekzemple <em>parento<\/em>, <em>avuo<\/em>, <em>kuzeno<\/em> ktp la\u016d alilingvaj esprimoj). \u0108e la ne\u016dtraligo-sistemo eble okazis miskompreno \u0109e parto de la partoprenantoj. <\/p>\n\n\n\n<p>La plano por la proksima estonteco estas fari plian opinisondon por prisondi la preferojn pri la diversaj proponoj por seksne\u016dtralaj pruntvortoj kaj tiel kontribui al pli rapida unuecigo de la pruntvorto-sistemo. En tiu opinisondo anka\u016d la preferoj por la ge-sistemaj kaj ne\u016dtraligo-sistemaj formoj povas denove esti prisondataj, \u0109i-foje kun pli eksplicitaj klarigoj de la intencata seksne\u016dtraleco por eviti mis-interpretojn.<\/p>\n","protected":false},"excerpt":{"rendered":"<p>Enkonduko Tradicie en Esperanto parencovortoj kiel patro, patrino, avo, avino, nepo, nepino, fian\u0109o, fian\u0109ino ktp indikas la sekson de la priparolata persono. Por tiaj parencorilatoj ne ekzistas tradiciaj esprimoj, kiuj estas seksne\u016dtralaj, do kiuj ne indikas la sekson de la priparolata persono. Notu, ke la formoj kun ge-, ekzemple gepatroj, geavoj, genepoj kaj gefian\u0109oj, estas [&hellip;]<\/p>\n","protected":false},"author":51,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[1],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/894"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/51"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=894"}],"version-history":[{"count":18,"href":"https:\/\/lingvakritiko.com\/wp-json\/wp\/v2\/posts\/894\/revisions"}],"predecessor-version":[{"id":940,"href":"https:\/\/lingvakritiko.com\/wp-json\/wp\/v2\/posts\/894\/revisions\/940"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=894"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=894"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=894"}],"curies":[{"name":"wp","href":"https:\/\/api.w.org\/{rel}","templated":true}]}}