{"id":743,"date":"2019-10-04T17:32:32","date_gmt":"2019-10-04T15:32:32","guid":{"rendered":"http:\/\/lingvakritiko.com\/?p=743"},"modified":"2019-12-16T15:11:45","modified_gmt":"2019-12-16T14:11:45","slug":"skalo-de-akceptiteco-de-mal-mal-vortoj","status":"publish","type":"post","link":"https:\/\/lingvakritiko.com\/2019\/10\/04\/skalo-de-akceptiteco-de-mal-mal-vortoj\/","title":{"rendered":"Skalo de akceptiteco de mal-mal-vortoj"},"content":{"rendered":"<div class=\"preview__inner-2\">\n<div class=\"cl-preview-section\">\n<p>En Esperanto estas foje uzataj tiel nomataj mal-mal-vortoj, do vortoj, kiuj estis enkondukitaj por esti uzataj anstata\u016d pli tradiciaj vortoj formitaj per <em>mal-<\/em>. Plejparte temas pri adjektivoj, ekzemple <em>trista<\/em> anstata\u016d <em>malgaja<\/em>\/<em>mal\u011doja<\/em> kaj <em>olda<\/em> anstata\u016d <em>maljuna<\/em>. Sekve de pria konversacio kun mia Akademia kolego Bertilo Wennergren, mi lastatempe pripensis teorian kadron por klarigi la efektivan uzadon de tiaj mal-mal-vortoj en Esperanto. Temas pri la ideo, ke ekzistas ia kontinuo a\u016d skalo de akceptiteco de mal-mal-vortoj. Por koncize ekzempligi la ideon, jen kelkaj rimarkindaj ekzemploj de mal-mal-vortoj, de la plej akceptita \u011dis la malplej akceptita:<\/p>\n<\/div>\n<div class=\"cl-preview-section\">\n<p>stulta \u2013 pigra \u2013 trista \u2013 olda \u2013 kurta \u2013 mava \u2013 dificila<\/p>\n<p><!--more--><\/p>\n<\/div>\n<div class=\"cl-preview-section\">\n<p>La vorto <em>stulta<\/em> estas Zamenhofa kaj oficiala, do multaj e\u0109 ne perceptas \u011din kiel mal-mal-vorton, sed la\u016d sia historio \u011di ja estas tia, \u0109ar komence oni uzis nur <em>malsa\u011da<\/em>, kaj nur poste Zamenhof enkondukis <em>stulta<\/em>. Do Zamenhof mem komencis la pekon de enkondukado de mal-mal-vortoj, almena\u016d pri unu tia vorto.<\/p>\n<\/div>\n<div class=\"cl-preview-section\">\n<p>La vorto <em>pigra<\/em> estas nuntempe la plej kutima el la tri vortoj <em>pigra<\/em>, <em>maldiligenta<\/em> kaj <em>mallaborema<\/em>, do anka\u016d \u011di estas tre sukcesa kaj vaste akceptata mal-mal-vorto.<\/p>\n<\/div>\n<div class=\"cl-preview-section\">\n<p>\u0108e la alia ekstremo estas la vorto <em>dificila<\/em>, praktike neniom uzata propono por anstata\u016digi <em>malfacila<\/em>. Iomete malpli ekstrema ekzemplo estas <em>mava<\/em>, sed \u011di apena\u016d rekonteblas ekster poezio, kaj e\u0109 tie nur maloftege.<\/p>\n<\/div>\n<div class=\"cl-preview-section\">\n<p>La esperantistoj havas diversajn sintenojn al la mal-mal-vortoj, sed praktike \u0109iuj akceptas <em>stulta<\/em> kaj praktike \u0109iuj malakceptas <em>dificila<\/em>. Kelkaj eble estas pli akceptemaj al tiaj vortoj en certaj poeziaj a\u016d aliaj literaturaj kuntekstoj a\u016d \u0109e la kreado de te\u0125nikaj kunmeta\u0135oj kiel <em>kurt-onda<\/em>. Sed por la plej multaj esperantistoj identigeblas kvaza\u016d ia tran\u0109o tra la kontinuo de mal-mal-vortoj, tia ke la koncerna esperantisto akceptas la vortojn maldekstre de la tran\u0109o kaj malakceptas la vortojn dekstre de la tran\u0109o (por kelkaj la tran\u0109o movi\u011das iom dekstren por la poezia, literatura kaj\/a\u016d te\u0125nika lingvouzo). La loko de la tran\u0109o estas malsama por malsamaj esperantistoj, sed \u011di plejparte estas farita la\u016d skalo de akceptiteco, kiu estas komuna por \u0109iuj lingve spertaj esperantistoj.<\/p>\n<\/div>\n<p>La \u0109i-supra prezento de la skalo de akceptiteco de kelkaj rimarkindaj ekzemploj bazi\u011dis sur mia lingvosento (kaj la \u0109i-rilate samrezulta lingvosento de Bertilo Wennergren, kiu origine donis al mi la ideon pensi pri mal-mal-vortoj la\u016d \u0109i tiu teoria kadro). Mi nun decidis elprovi, \u0109u \u0109i tiu subjektiva lingvosento pri la skalo de akceptiteco de mal-mal-vortoj korelacias kun ia objektiva mezuro bazita je statistika tekstar-analizo.<\/p>\n<div class=\"cl-preview-section\">\n<p>Por tio mi kalkulis la uz-oftecojn de mal-mal-vortoj en la Tekstaro de Esperanto (TdE) kaj komparis ilin kun la uz-oftecoj de la respektivaj malvortoj. Necesis iom da atento por ne nombri la uzojn de propraj nomoj hazarde identaj kun iuj nombrataj vortoj kaj krome por distingi uzojn kaj menciojn de iuj vortoj. Ekzemple troveblas en la Tekstaro de Esperanto la artikolo <em>Kia Esperanto en Interreto<\/em> de Sten Johansson, kiu temas pri statistika analizo de la Esperanta lingvouzo bazita je Guglo-ser\u0109oj, kaj en tiu artikolo Johansson anka\u016d konsideras mal-mal-vortojn, tiel ke \u0109iu vorto de mi nombrita estis menciita precize unufoje en tiu artikolo. \u0108ar temis pri mencio kaj ne pri uzo de la koncernaj vortoj, mi devis tiujn ser\u0109o-trafojn ignori por mia statistiko. \u0108e la malpli oftaj vortoj mi atente trarigardis \u0109iujn uzojn por vidi, \u0109u ili vere estas uzoj, dum \u0109e la pli oftaj vortoj mi nur iom traflugis la ser\u0109otrafojn, tiel ke mi eble nombris iomete tro da uzoj \u0109e la oftaj vortoj.<\/p>\n<\/div>\n<div class=\"cl-preview-section\">\n<p>Jen la absolutaj uzokvantoj de mal-mal-vortoj en la Tekstaro de Esperanto la\u016d mia nombrado:<\/p>\n<\/div>\n<div class=\"cl-preview-section\">\n<ul>\n<li>stulta: 335<\/li>\n<li>amara:<a href=\"#sdfootnote1sym\" name=\"sdfootnote1anc\"><sup>1<\/sup><\/a> 146<\/li>\n<li>rara: 142<\/li>\n<li>magra: 78<\/li>\n<li>olda: 71<\/li>\n<li>trista: 58<\/li>\n<li>povra: 51<\/li>\n<li>dura: 37<\/li>\n<li>frida: 30<\/li>\n<li>kurta: 30<\/li>\n<li>pigra: 28<\/li>\n<li>febla: 24<\/li>\n<li>lanta: 10<\/li>\n<li>liva: 10<\/li>\n<li>poka: 4<\/li>\n<li>turpa: 3<\/li>\n<li>dista: 1<\/li>\n<li>lontana: 1<\/li>\n<li>mava: 0<\/li>\n<li>dificila: 0<\/li>\n<\/ul>\n<\/div>\n<div class=\"cl-preview-section\">\n<p>Kaj jen la relativaj uzokvantoj, do la uzokvanto de la koncerna mal-mal-vorto dividita per la uzokvanto de la responda mal-vorto:<\/p>\n<\/div>\n<div class=\"cl-preview-section\">\n<ul>\n<li>amara\/maldol\u0109a: 1,2586<\/li>\n<li>stulta\/malsa\u011da: 1,1242<\/li>\n<li>rara\/malofta: 0,5035<\/li>\n<li>magra\/malgrasa+malabunda: 0,4815<\/li>\n<li>pigra\/maldiligenta+mallaborema: 0,4058<\/li>\n<li>dura\/malmola: 0,1979<\/li>\n<li>povra\/kompatinda: 0,1382<\/li>\n<li>trista\/malgaja+mal\u011doja: 0,0978<\/li>\n<li>lanta\/malrapida: 0,0535<\/li>\n<li>olda\/maljuna: 0,0444<\/li>\n<li>frida\/malvarma: 0,0342<\/li>\n<li>febla\/malforta: 0,0302<\/li>\n<li>kurta\/mallonga: 0,0281<\/li>\n<li>turpa\/malbela: 0,0119<\/li>\n<li>liva\/maldekstra: 0,0104<\/li>\n<li>poka\/malmulta: 0,0042<\/li>\n<li>dista\/malproksima: 0,0013<\/li>\n<li>lontana\/malproksima: 0,0013<\/li>\n<li>mava\/malbona: 0<\/li>\n<li>dificila\/malfacila: 0<\/li>\n<\/ul>\n<\/div>\n<div class=\"cl-preview-section\">\n<p>\u0108e kelkaj vortoj ne estis tute evidente, kio estas la responda mal-vorto, kaj \u0109e tri mal-mal-vortoj mi e\u0109 decidis konsideri du respondajn mal-vortojn kaj simple sumi iliajn uzokvantojn. \u0108e la vorto <em>povra<\/em> mi elektis <em>kompatinda<\/em> kiel respondan vorton, do la\u016d tiu elekto tute ne temas pri mal-mal-vorto (\u0109ar <em>kompatinda<\/em> ne estas mal-vorto). Sed la\u016ddire origine <em>povra<\/em> estis proponita kiel alternativo al <em>malri\u0109a<\/em>, kaj nur poste \u011dia signifo \u015dovi\u011dis al &#8216;kompatinda&#8217; (a\u016d io simila al &#8216;kompatinda&#8217;) do mi decidis inkluzivi \u011din, sed tamen mezuri \u011dian relativan oftecon la\u016d \u011dia nuntempe klare superreganta signifo.<\/p>\n<\/div>\n<div class=\"cl-preview-section\">\n<p>Notu, ke mia statistiko estas bazita sole je la adjektivaj formoj de tiuj vortoj (inkluzive de la multenombraj kaj akuzativaj formoj), do mi malatentis adverban uzon kaj kunmeta\u0135ojn. Mi intence forlasis kunmeta\u0135ojn, \u0109ar kelkaj mal-mal-radikoj estas uzataj en iuj multe uzataj kunmeta\u0135oj (precipe <em>frid\/<\/em> en <em>fridujo<\/em>), kaj tion mi ne celis mezuri; mi celis mezuri nur la bazan memstaran uzon ekster kunmeta\u0135oj.<a href=\"#sdfootnote2sym\" name=\"sdfootnote2anc\"><sup>2<\/sup><\/a><\/p>\n<\/div>\n<div class=\"cl-preview-section\">\n<p>La relativa ofteco perfekte koheris kun la subjektiva ju\u011do pri akceptiteco, kiun mi faris anta\u016d ol komenci la tekstaran analizon (nur \u0109e la paro <em>mava<\/em>\/<em>dificila<\/em> la relativa ofteco de amba\u016d estas sama, nome 0, \u0109ar neniu el la du vortoj estas uzata en TdE). Sed tamen estis en la rang-ordo de relative ofteco iuj rezultoj, kiuj ne bone koheris kun mia lingvosento pri la nivelo de akceptiteco de la koncernaj radikoj: Ekzemple <em>olda<\/em> \u015dajnas al mi pli akceptita ol <em>lanta<\/em>, sed <em>lanta<\/em> aperas anta\u016d <em>olda<\/em>. \u0108e la absoluta ofteco, <em>lanta<\/em> aperas multe post <em>olda<\/em>, kohere kun la ju\u011do de mia lingvosento pri iliaj relativaj niveloj de akceptiteco, sed la absoluta ofteco havas aliajn problemojn, ekzemple, ke <em>olda<\/em> aperas anta\u016d <em>pigra<\/em>, kio ne koheras kun mia lingvosento pri la relativa akceptiteco de tiuj du vortoj.<\/p>\n<\/div>\n<div class=\"cl-preview-section\">\n<p>Tio alportis min al la ideo kombini la du mezurojn. Oni povas pravigi tiun ideon per la argumento, ke la akceptiteco de mal-mal-vorto dependas kaj de \u011dia absoluta ofteco (por entute esti vaste konata) kaj de \u011dia relativa ofteco (kiu montras, ke signifa kvanto de homoj en signifa kvanto de situacioj efektive preferas tiun vorton al la responda mal-vorto). Mi decidis kombini la du mezurojn per obligo de la absoluta kaj relativa ofteco. (Matematike, la mezuro rezultanta el tiu obligo egalas al la kvadrato de la uzokvanto de la mal-mal-vorto dividita per la uzokvanto de la responda mal-vorto.) La\u016d \u0109i tiu kombinita mezuro, la ordo de la supre prezentitaj 19 mal-mal-vortoj estas la jena:<\/p>\n<\/div>\n<div class=\"cl-preview-section\">\n<p>stulta \u2013 amara \u2013 rara \u2013 magra \u2013 pigra \u2013 dura \u2013 povra \u2013 trista \u2013 olda \u2013 frida \u2013 kurta \u2013 febla \u2013 lanta \u2013 liva \u2013 turpa \u2013 poka \u2013 dista \u2013 lontana \u2013 mava \u2013 dificila<\/p>\n<\/div>\n<div class=\"cl-preview-section\">\n<p>\u0108i tiu rezulto bone koheras kun mia lingvosento pri la relative akceptiteco de mal-mal-vortoj. Nur la fakto, ke <em>rara<\/em> aperis kiel pli akceptita ol <em>pigra<\/em> iom surprizis min.<\/p>\n<\/div>\n<div class=\"cl-preview-section\">\n<p>Fakte, <em>dista<\/em> kaj <em>lontana<\/em> estas precize samnivelaj, kaj same <em>mava<\/em> kaj <em>dificila<\/em> estas precize samnivelaj en la statistiko bazita je la Tekstaro de Esperanto. La \u0109i tie prezentitaj relativaj niveloj por \u0109i tiuj du paroj de vortoj bazi\u011das je la absoluta kaj relativa ofteco de tiuj vortoj en CorpusEye, kiu estas plurlingva tekstaro, kies Esperanta parto estis farita de Eckhardt Bick surbaze de interrete haveblaj tekstoj, kaj kiu enhavas multe pli da vortoj ol la Tekstaro de Esperanto de Bertilo, kaj sekve povas pli bone distingi tiajn maloftegajn vortojn kiel <em>mava<\/em> kaj <em>dificila<\/em>. (Aliflanke, CorpusEye inkluzivas anka\u016d tekstojn verkitajn en malbona Esperanto, kaj ver\u015dajne anka\u016d kelkajn duobli\u011dojn, do \u0109iu tekstaro havas siajn avanta\u011dojn kaj malavanta\u011dojn.)<\/p>\n<\/div>\n<div class=\"cl-preview-section\">\n<p>Post farado de la statistiko por la Tekstaro de Esperanto, mi decidis vidi, \u0109u la fina kombinita rezulto aspektas malsame se mi faras \u011din plene la\u016d CorpusEye. Jen la rezulto:<\/p>\n<\/div>\n<div class=\"cl-preview-section\">\n<p>stulta \u2013 amara \u2013 rara \u2013 povra \u2013 magra \u2013 dura \u2013 trista \u2013 pigra \u2013 olda \u2013 frida \u2013 kurta \u2013 febla \u2013 lanta \u2013 turpa \u2013 liva \u2013 mava \u2013 dista \u2013 poka \u2013 lontana \u2013 dificila<\/p>\n<\/div>\n<div class=\"cl-preview-section\">\n<p>La \u0109efaj diferencoj inter la du listoj estas, ke \u0109e CorpusEye <em>povra<\/em> movi\u011dis iom maldekstren, <em>pigra<\/em> movi\u011dis iom dekstren kaj <em>mava<\/em> movi\u011dis iom maldekstren. Sed la meza parto de <em>olda<\/em> \u011dis <em>lanta<\/em> restas tute sama. Kaj \u011duste tiu meza parto estas la plej grava por klarigi la diversspecan akceptemon \u0109e diversaj esperantistoj: Por la plej multaj esperantistoj, la akcepto-tran\u0109o trovi\u011das ie inter la maldekstra rando de <em>olda<\/em> kaj la dekstra rando de <em>lanta<\/em>. Fakte, por la \u011denerala (neliteratura kaj nete\u0125nika) lingvouzo, la akcepto-tran\u0109o por la plej multaj ver\u015dajne trovi\u011das \u011duste \u0109e la maldekstra rando de <em>olda<\/em>, sed \u011di \u0109e multaj movi\u011das iomete dekstren, kiam ili komencas uzi la lingvon por literaturaj a\u016d te\u0125nikaj celoj.<a href=\"#sdfootnote3sym\" name=\"sdfootnote3anc\"><sup>3<\/sup><\/a><\/p>\n<\/div>\n<div class=\"cl-preview-section\">\n<p>Notindas, ke la plej akceptataj mal-mal-vortoj estas precipe tiaj, kiuj alportas ian distingan nuancon kompare kun la responda mal-vorto, kaj krome tiaj, \u0109e kiuj la responda mal-vorto havas signifon, kiu ne sendube senti\u011das kiel la malo de la radiko, de kiu \u011di derivi\u011das, kaj tiaj, kiuj estas je pluraj silaboj pli mallongaj ol la responda mal-vorto:<\/p>\n<ul>\n<li>La vorto <em>rara<\/em> aldone al la signifo de <em>malofta<\/em> anka\u016d enhavas nuancon de valoreco.<\/li>\n<li>La ofteco de <em>amara<\/em> ver\u015dajne \u015duldi\u011das \u0109efe al tio, ke multaj sentas, ke maldol\u0109eco ne estas sendube la malo de dol\u0109eco. (Oni povus diri, ke acida gusto kaj sala gusto estas same malaj al dol\u0109eco kiel maldol\u0109eco\/amareco, kaj ke la lingva tradicio konsideri maldol\u0109econ\/amarecon la malo de dol\u0109eco estas nura lingva konvencio, dum \u0109e la aliaj mal-vortoj, ilia maleco estas pli rekte evidenta kaj ne bezonigas lingvan konvencion.) Krome ver\u015dajne anka\u016d la oficialeco de\u00a0<em>amara<\/em> (ekde 1929) kontribuis al \u011dia pliofti\u011do kaj al la malofti\u011do de\u00a0<em>maldol\u0109a<\/em>.<\/li>\n<li>La vorto <em>magra<\/em> origine estis proponita por la signifo <em>malgrasa<\/em>, sed fakte pli ofte aperas en metaforaj signifoj. E\u0109 se multaj el tiuj metaforaj uzoj estas anstata\u016digeblaj per <em>malabunda<\/em>, ver\u015dajne multaj sentas apartan nuancon \u0109e uzado de <em>magra<\/em>, a\u016d simple \u015datas uzi metaforecan esprimon.<\/li>\n<li>La vorto <em>pigra<\/em> estas je tri silaboj pli mallonga ol la vortoj <em>maldiligenta<\/em> kaj <em>mallaborema<\/em>.<\/li>\n<li>La vorto <em>dura<\/em> anka\u016d ofte estas uzata en metafora signifo pli simila al la signifo de <em>malmilda<\/em> ol al la signifo de <em>malmola<\/em>.<\/li>\n<li>La signifo de la vorto <em>povra<\/em> \u2013 kiel jam anta\u016de klarigite \u2013 tute forvagis de la signifo de <em>malri\u0109a<\/em>; kvankam \u011di tre similas al la signifo de <em>kompatinda<\/em>, ver\u015dajne multaj sentas ian nuancodiferencon inter <em>povra<\/em> kaj <em>kompatinda<\/em>, kiun ReVo (la\u016d kontribuo de \u0134eromo Va\u015de) provas kapti per la jena difino: &#8220;<span class=\"dif\">Videble suferanta, senhelpa, kaj pro tio kompatinda&#8221;<\/span><\/li>\n<\/ul>\n<p>La vorto <em>stulta<\/em> la\u016d mia lingvosento ne alportas nuancon, kiu ne jam enestas en la vorto <em>malsa\u011da<\/em>, do mi suspektas, ke \u011dia oftegeco \u015duldi\u011das \u0109efe al \u011dia Zamenhofeco kaj frua oficialigo (en la 2a Oficiala Aldono de 1919). Sed la difino de \u011di en PV kaj ReVo (&#8220;Funde kaj nekuraceble sensprita&#8221;) montras, ke iuj provis doni al \u011di distingan nuancon.<\/p>\n<\/div>\n<p>Anka\u016d la relative alta nivelo de akceptiteco de <em>trista<\/em> la\u016d mi ne estas klarigebla per la kriterioj de distinga nuanco kaj grava plikoncizeco.<\/p>\n<div class=\"cl-preview-section\">\n<p>Mi persone estas sufi\u0109e radik\u015dparema esperantisto, do por mi la akcepto-tran\u0109o estas pli maldekstra ol por la plej multaj esperantistoj. Fakte krom <em>stulta<\/em> mi aktive uzas nur <em>pigra<\/em>. La vortojn <em>amara<\/em> kaj <em>rara <\/em>same kiel \u0109iujn vortojn, kiuj aperas dekstre de\u00a0<em>pigra<\/em> en la skalo bazita je TdE mi konscie evitas. La vorton <em>magra<\/em> mi praktike neniam uzas, sed anka\u016d ne konscie evitas. En unua malneto de \u0109i tiu studo publikigita en la Telegrama grupo <em>Esperantologio <\/em>ankora\u016d mankis la vortoj <em>amara<\/em> kaj <em>rara<\/em>, kaj tiam mi povis bone priskribi mian lingvo-uzon dirante, ke la\u016d la skalo bazita je TdE mia akcepto-tran\u0109o estas inter <em>pigra<\/em> kaj <em>dura<\/em>. Sed post aldono de <em>amara<\/em> kaj <em>rara<\/em> al mia esploreto, mia propra uzkutimo ne plu estas pravigebla per simpla tran\u0109o la\u016d unu el la du skaloj. Tio igas min cerbumi, \u0109u eble mi reiru al mia anta\u016da kutimo de konscia evitado de <em>pigra<\/em>, a\u016d \u0109u male mi akceptu la vortojn <em>amara<\/em> kaj <em>rara<\/em> al mia aktiva vortprovizo. Eble anka\u016d aliaj esperantistoj trovos, ke komparo de ilia lingvouzo kun \u0109i tiu teorio igos ilin cerbumi, \u0109u iliaj kutimoj pri unuopaj mal-mal-vortoj koheras kun ilia \u011denerala sinteno al tiaj vortoj.<\/p>\n<\/div>\n<div class=\"cl-preview-section\">\n<p>Kompreneble eblus aldoni al la de mia pri-esplorata listo de 19 mal-mal-vortoj ankora\u016d pliajn mal-mal-vortojn, ekzemple <em>minca<\/em> (=<em>maldika<\/em>), <em>le\u011dera<\/em> (=<em>malpeza<\/em>), <em>obstaklo<\/em> (=<em>malhelpo<\/em>) kaj <em>hati<\/em> (=<em>malami<\/em>). Mi decidis limigi mian esploreton al adjektivaj mal-mal-vortoj por ne tro kompliki la aferon. Ver\u015dajne eblus ankora\u016d aldoni multajn malmulte uzatajn proponojn, kiuj \u0109iuj trovi\u011dus proksime al la dekstra rando de la skalo, sed mi pensas, ke ne eblas trovi iujn mal-mal-adjektivojn, kiuj estus maldekstre de <em>lanta<\/em> en unu el la du skaloj. La sola ebla escepto estas <em>le\u011dera<\/em>, sed simile kiel \u0109e <em>povra<\/em>, \u011dia signifo forvagis de la origina mal-vorta signifo, kaj malsame ol \u0109e <em>povra<\/em>, la nuna signifo de <em>le\u011dera<\/em> ne estas facile esprimebla per unuvorta esprimo, kio malebligus mezuri \u011dian relativan oftecon.<\/p>\n<h2>Bibliografio<\/h2>\n<p>Sten Johansson (2002). Kia Esperanto en Interreto.<em> La Ondo de Esperanto \u2116 5 <\/em>(91).<\/p>\n<\/div>\n<h2>Piednotoj<\/h2>\n<div class=\"cl-preview-section\"><a href=\"#sdfootnote1anc\" name=\"sdfootnote1sym\">1<\/a> La vorto <em>amara<\/em> estis aldonita al la artikolo je la 5a de Oktobro 2019, unu tagon post la publikigo de la unua versio de \u0109i tiu artikolo sur Lingva Kritiko.<\/div>\n<div><\/div>\n<div class=\"cl-preview-section\"><a href=\"#sdfootnote2anc\" name=\"sdfootnote2sym\">2<\/a>\u00a0Ver\u015dajne estus bona ideo inkluzivi anka\u016d adverbajn uzojn kaj uzojn en abstraktaj ec-substantivoj (<em>pigreco<\/em>, <em>tristeco<\/em> ktp), \u0109ar tiuj estas tute produktemaj derivo-metodoj \u0109e adjektivaj vortobazoj. Mi iom simpligis la kalkuladon per forlaso de ili; mia espero estas, ke aldoni ilin ne tro \u015dan\u011dus la \u0109efajn rezultojn de mia esploreto.<\/div>\n<div><\/div>\n<div class=\"cl-preview-section\"><a href=\"#sdfootnote3anc\" name=\"sdfootnote3sym\">3<\/a> \u0108i tiuj asertoj pri la kutimaj akcepto-tran\u0109oj ne estas bazitaj je scienca esploro, sed nur je miaj personaj spertoj kun la lingvouzo kaj la lingvaj ju\u011doj de la multaj esperantistoj, kun kiuj mi iel interagis. Krome, anka\u016d la manpleno da reagoj al malneto de \u0109i tiu artikolo prezentita en la Telegrama grupo <em>Esperantologio<\/em> subtenas \u0109i tiun aserton.<\/div>\n<\/div>\n<p><!--more--><\/p>\n<p><!--more--><\/p>\n","protected":false},"excerpt":{"rendered":"<p>En Esperanto estas foje uzataj tiel nomataj mal-mal-vortoj, do vortoj, kiuj estis enkondukitaj por esti uzataj anstata\u016d pli tradiciaj vortoj formitaj per mal-. Plejparte temas pri adjektivoj, ekzemple trista anstata\u016d malgaja\/mal\u011doja kaj olda anstata\u016d maljuna. Sekve de pria konversacio kun mia Akademia kolego Bertilo Wennergren, mi lastatempe pripensis teorian kadron por klarigi la efektivan uzadon [&hellip;]<\/p>\n","protected":false},"author":51,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[16,9],"tags":[56,57],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/743"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/51"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=743"}],"version-history":[{"count":9,"href":"https:\/\/lingvakritiko.com\/wp-json\/wp\/v2\/posts\/743\/revisions"}],"predecessor-version":[{"id":784,"href":"https:\/\/lingvakritiko.com\/wp-json\/wp\/v2\/posts\/743\/revisions\/784"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=743"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=743"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=743"}],"curies":[{"name":"wp","href":"https:\/\/api.w.org\/{rel}","templated":true}]}}