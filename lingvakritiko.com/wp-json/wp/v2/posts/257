{"id":257,"date":"2011-06-26T11:38:22","date_gmt":"2011-06-26T09:38:22","guid":{"rendered":"http:\/\/lingvakritiko.com\/?p=257"},"modified":"2018-08-17T21:41:31","modified_gmt":"2018-08-17T19:41:31","slug":"chu-jes-au-ne","status":"publish","type":"post","link":"https:\/\/lingvakritiko.com\/2011\/06\/26\/chu-jes-au-ne\/","title":{"rendered":"\u0108u jes a\u016d ne?"},"content":{"rendered":"<dl>\n<dt>\n<a href=\"#sec1\">La negaj demandoj en nia esperantologio<\/a>\n<\/dt>\n<dt>\n<a href=\"#sec2\">Miaj komentoj<\/a>\n<\/dt>\n<dt>\n<a href=\"#sec3\">Nego parta a\u016d kombinita<\/a>\n<\/dt>\n<dt>\n<a href=\"#sec4\">Respondi koncepte a\u016d la\u016dforme<\/a>\n<\/dt>\n<dt>\n<a href=\"#sec5\">\u011centilaj demandoj<\/a>\n<\/dt>\n<dt><a href=\"#doch\">Kromaj respondovortoj<\/a><\/dt>\n<dt><a href=\"#psi\">Respondoj psi\u0125ologiaj<\/a><\/dt>\n<dt><a href=\"#sec6\">Konkludo<\/a><\/dt>\n<\/dl>\n<p><!--more--><\/p>\n<p>Unu el la tiklaj punktoj de Esperanto (kaj de multaj nacilingvoj) estas la signifo de la respondovortoj <em>jes<\/em> kaj <em>ne<\/em> en la okazoj, kiam ili rilatas al frazo entenata negon<sup><a class=\"footref\" name=\"fnr.1\" href=\"#fn.1\">1<\/a><\/sup>.  La a\u016dtoritataj verkoj esperantologiaj (PIV, PAG, PMEG) traktas tiun temon nur por unu aparta okazo: \u0109e la negaj demandoj.<\/p>\n<h2><a name=\"sec1\" id=\"sec1\"><\/a>La negaj demandoj en nia esperantologio<\/h2>\n<p class=\"first\">La\u016d PMEG (\u00a722.3. Respondvortoj. <em>Jes<\/em> kaj <em>ne<\/em> \u0109e neaj demandoj):<\/p>\n<blockquote>\n<p class=\"quoted\">\nEkzistas du manieroj uzi respondvortojn \u0109e negativaj demandoj. Unu sistemo estas pli ofta en okcidentaj lingvoj, la alia sistemo estas pli ofta en orientaj lingvoj. Tial oni povas paroli pri <em>okcidenta<\/em> kaj <em>orienta<\/em> uzado, sed fakte en multaj landoj kaj lingvoj amba\u016d sistemoj ekzistas paralele. Anka\u016d en Esperanto amba\u016d sistemoj estas hejmaj. (\u2026)<\/p>\n<p class=\"quoted\">                         <strong>Okcidenta sistemo<\/strong><\/p>\n<p class=\"quoted\">En la okcidenta sistemo <em>jes<\/em> reprezentas pozitivan respondfrazon, kaj <em>ne<\/em> reprezentas negativan respondfrazon. <em>Negativa respondfrazo<\/em> estas frazo kun nea vorto (<em>ne<\/em> a\u016d NENI-vorto) en la \u0109effraza parto. En la okcidenta sistemo la signifo de respondvorto estas sendependa de la formo de la demando. Se la demando estas nea, oni respondas per la sama respondvorto, kiun oni uzus, se la demando estus sen nea vorto. (\u2026)<\/p>\n<p class=\"quoted\">                         <strong>Orienta sistemo<\/strong><\/p>\n<p class=\"quoted\">En la orienta sistemo <em>jes<\/em> konfirmas ekzakte tion, kion la demando enhavas, dum <em>ne<\/em> malkonfirmas la tutan demandofrazon (\u2026)<\/p>\n<p class=\"quoted\">                             <strong>Du logikoj<\/strong><\/p>\n<p class=\"quoted\">Amba\u016d sistemoj respondi neajn demandojn estas logikaj, sed en malsamaj manieroj. Estus bone, se nur unu sistemo ekzistus en Esperanto. Principe oni povas rekomendi la okcidentan sistemon, \u0109ar \u011di estas \u011dis nun la pli ofte uzata, kaj klare la pli ofta \u0109e Zamenhof. Sed \u015dajnas, ke ne estas eble atingi tute unuecan uzon de unu sola sistemo. Amba\u016d uzoj estas hejmaj en la lingvo.<\/p>\n<p>Iuj opinias, ke oni evitu negativajn demandojn, sed negativaj demandoj estas bezonataj por esprimi specialajn nuancojn. La lingvo malri\u0109i\u011dus, se oni ne povus uzi tiajn demandojn.<\/p>\n<\/blockquote>\n<p>(Beda\u016drinde, ne estas klare, <em>kiujn<\/em> \u00abspecialajn nuancojn\u00bb esprimu negaj demandoj en Esperanto. Balda\u016d ni vidos, kiajn miskomprenojn oni riskas per ili.)<\/p>\n<p class=\"first\">Kvankam PAG speciale atentas la respondojn je negaj demandoj<sup><a class=\"footref\" name=\"fnr.2\" href=\"#fn.2\">2<\/a><\/sup>, tamen PIV \u0109e <em>jes<\/em> senkomente donas difinon formale konforman al la sistemo orienta:<\/p>\n<blockquote>\n<dl>\n<dt><strong>*jes<\/strong><\/dt>\n<dd><\/dd>\n<\/dl>\n<ol>\n<li>Adverb-interjekcio, per kiu oni asertas vera la tuton de la demanda frazo: (\u2026)<\/li>\n<li>Tiu interj., uzata subst-e kun la sama senco: (\u2026)<\/li>\n<\/ol>\n<\/blockquote>\n<p>E\u0109 pli klare la orienta interpreto aperas pri la adjektivo <em>jesa<\/em>:<\/p>\n<blockquote>\n<dl>\n<dt><strong>*jesa<\/strong><\/dt>\n<dd>Esprimanta aprobon, konsenton (\u2026)<\/dd>\n<\/dl>\n<\/blockquote>\n<p>(Ekz-e en la <em>Fundamenta Ekzercaro<\/em>, \u00a731: \u00ab\u0108u li donis al vi jesan respondon a\u016d nean?\u00bb; la\u016d la okcicenta sistemo \u00abnea respondo\u00bb povus esprimi konsenton, kaj jesa \u2014 malkonsenton!)<\/p>\n<p>\u0108e la PIV-a <em>ne<\/em> ja aperas komento, mallonge resumanta la rimarkon de PAG.<\/p>\n<h2><a name=\"sec2\" id=\"sec2\"><\/a><br \/>\nMiaj komentoj<\/h2>\n<p class=\"first\">Nu, <em>unue<\/em>, mi kontestas la opinion ke la du sistemoj estas egale logikaj.  Jam la \u0109i-supra prezento de la okcidenta sistemo en PMEG estas konsiderinde pli longa, ol ties solfraza difino de la sistemo orienta; kaj malgra\u016d tiu plia longeco, la difino de la okcidenta sistemo lasas malklaraj plurajn gravajn aferojn.<\/p>\n<p>Fakte, en la orienta sistemo la signifo de la respondovortoj apartenas al la tavolo leksika de la lingvo; dum en la sistemo okcidenta \u011din maleblas difini leksike, \u011di estas fenomeno gramatika (\u011di postulas difinon de gramatika transformado).<\/p>\n<p><em>Due<\/em>, mi konsentas, ke la negajn demandojn oni la\u016deble evitu; tamen tio ne \u0109iam eblas, kaj fakte <strong>ne \u0109iam temas pri demando<\/strong>: iam oni bezonas esprimi konsenton a\u016d malkonsenton pri nega aserto.<\/p>\n<p>Iam en tia situacio Zamenhofo pa\u016dsas la anglan sistemon:<\/p>\n<blockquote><p>\n\u201e(\u2026) Estas neniu pli fidela koro en la mondo ol Alfred!\u201c<br \/>\n<em>\u201eNe, ne!\u201c<\/em> diris Marion kaj levis siajn brovojn kun komika mieno de pasanta meditado (\u2026)<br \/>\n[Charles Dickens, tr. Zamenhofo: <em>La batalo de l&#8217; vivo<\/em>].\n<\/p><\/blockquote>\n<p>\u2014 dum en la rusa traduko \u0109i tiun konsenton kompreneble esprimas \u00abJes \u2026 jes\u00bb:<\/p>\n<blockquote><p>\n\u2014 (\u2026) \u041d\u0435\u0442 \u043d\u0430 \u0441\u0432\u0435\u0442\u0435 \u0431\u043e\u043b\u0435\u0435 \u0432\u0435\u0440\u043d\u043e\u0433\u043e \u0441\u0435\u0440\u0434\u0446\u0430, \u0447\u0435\u043c \u0441\u0435\u0440\u0434\u0446\u0435 \u042d\u043b\u0444\u0440\u0435\u0434\u0430!<br \/>\n\u2014 <em>\u0414\u0430\u2026 \u0434\u0430\u2026<\/em> \u2014 \u043f\u0440\u043e\u0433\u043e\u0432\u043e\u0440\u0438\u043b\u0430 \u041c\u044d\u0440\u044c\u043e\u043d, \u0441 \u043e\u0447\u0430\u0440\u043e\u0432\u0430\u0442\u0435\u043b\u044c\u043d\u043e-\u0440\u0430\u0441\u0441\u0435\u044f\u043d\u043d\u044b\u043c \u0432\u0438\u0434\u043e\u043c (\u2026)<br \/>\n[Trad. \u041a\u043b\u044f\u0433\u0438\u043d\u0430-\u041a\u043e\u043d\u0434\u0440\u0430\u0442\u044c\u0435\u0432\u0430]\n<\/p><\/blockquote>\n<p>(Cetere, atentu la interpunkcion! La rusa tradukistino markas la mediteman konsenton per tripunktoj: \u00abJes\u2026 Jes\u2026\u00bb; dum en la esperanta traduko aperas intonacie malkonvena krisigno. Tio povus esprimi ob\u0135eton \u2014 \u0109u do Zamenhofo miskomprenis tiujn \u00abne\u00bb kiel malkonsenton?)<\/p>\n<p>Tamen nemalofte \u0109e Zamenhofo aperas la respondoj orient-sistemaj (mi donas plurajn ekzemplojn pri la orienta sistemo pro ies deklaro ke \u00abla nuraj du ekzemploj cititaj en PMEG ne sufi\u0109as por paroli pri <em>sistemo<\/em> orienta\u00bb; \u0109iuj kursivoj estas miaj):<\/p>\n<blockquote><p>\nSed Sara malkonfesis, dirante: Mi ne ridis; \u0109ar \u015di timis.<br \/>\nSed Li diris: <em>Ne<\/em>, vi ridis [Gen 18:15].<\/p>\n<hr \/>\n<p>10 Kaj ili diris al li: (\u2026) ni estas honestaj; viaj sklavoj neniam estis spionoj.<br \/>\n12 Sed li diris al ili: <em>Ne<\/em>, vi venis, por vidi la malfortajn lokojn de la lando [Gen 42].<\/p>\n<hr \/>\n<p>\u00ab<em>Jes<\/em>, mia kara, li nun ne vivas,\u00bb diris sinjoro Snitchey.<br \/>\n[Charles Dickens, tr. Zamenhofo: <em>La batalo de l&#8217; vivo<\/em>].<\/p>\n<hr \/>\n<p>Morga\u016d, \u0109iuj havos morga\u016don, tamen anta\u016d \u015di etendi\u011dis mallumo, la da\u016dra kaj senlima mallumo, kie ne estas morga\u016do. <em>Jes<\/em>, neniam estis morga\u016do en \u015dia vivo.<br \/>\n[Bakin, tr. Vejdo: <em>La familio<\/em>, <a href=\"http:\/\/eo-literaturo.wikispaces.com\/La+Familio2+%28BAKIN%29#La%20Familio-%C4%88apitro%2026\">\u0109ap. 26\u00aa<\/a>].<\/p>\n<hr \/>\n<p>\u2014 Li estas ne profitama, honesta homo, \u2014 diris Arkadio.<br \/>\n\u2014 <em>Jes<\/em>, ne profitama [<em>Patroj kaj filoj<\/em>, \u0109ap. 21\u00aa].<\/p>\n<hr \/>\n<p>\u2014 Tamen tio \u0109i pruvas nenion.<br \/>\n\u2014 <em>Jes<\/em>, pruvas nenion, \u2014 ripetis Arkadio. [<em>Patroj kaj filoj<\/em>, \u0109ap. 10\u00aa].<\/p>\n<hr \/>\n<p>\u2014 En tiu okazo la sorto ne maljustas kontra\u016d vi. Sed mi tion ne komprenas.<br \/>\nKaj Vinicius respondis febre:<br \/>\n\u2014 Jes! jes! Ni jam ne povas kompreni nin reciproke.<br \/>\n[<em>Quo vadis?<\/em>, \u0109ap. 29\u00aa \u2014 elpoligis Lidja Zamenhof].\n<\/p><\/blockquote>\n<p>Kurioze, en amba\u016d bibliaj pecoj la tradukoj anglaj kaj francaj orientmaniere ob\u0135etas per <em>ne<\/em>. Sed la germana <em lang=\"de\">Schlacher-Bibel<\/em> ja donas amba\u016dokaze la okcidentan <em lang=\"de\">doch<\/em>.<\/p>\n<h2><a name=\"sec3\" id=\"sec3\"><\/a>Nego parta a\u016d kombinita<\/h2>\n<p class=\"first\">La okcidenta sistemo neprigas determinon de du aferoj:<\/p>\n<ul>\n<li>\u0108u la demando  (a\u016d alispeca koncerna frazo) estas nega?<\/li>\n<li>Se jes, kio estu \u00abla pozitiva respondofrazo\u00bb?<\/li>\n<\/ul>\n<p>La ekzemploj en PMEG koncernas nur la plej simplajn okazojn de \u011denerala, tuteca demando:<\/p>\n<p class=\"verse\">\n&nbsp;&nbsp;(1) \u0108u vi ne volas kafon?<br \/>\n&nbsp;&nbsp;(2) \u0108u vi nenion deziras?<\/p>\n<p>Tamen Esperanto ebligas anka\u016d partan negadon, \u0109e kiu jam malpli evidentas, \u0109u la demando estas nega:<\/p>\n<p class=\"verse\">\n&nbsp;&nbsp;(3) \u0108u ne kafon vi volas?<br \/>\n&nbsp;&nbsp;(4) \u0108u vi volas ne kafon?<br \/>\n&nbsp;&nbsp;(5) \u0108u vi volas ne kafon, sed brandon?<\/p>\n<p>La vivaj okcidentanoj, kiujn mi demandis pri tioj, disopiniis.  Ekz-e unu el ili argumentis, ke en (4) la verbo ne estas negata; tamen anka\u016d en (2) la verbo ne estas negata, negata estas la objekto (sed per speciala negvorto, kiu en la sistemo \u011dermana-esperanta plene negas la tutan frazon).<\/p>\n<p>La\u016d la formala PMEG-regulo ili \u0109iuj estas demandoj negaj (entenas negvorton en la \u0109effrazo).  Sed tiam malfacilas pozitivigi, ekz-e por (5) la forstreko de <em>ne<\/em> rezultigas enigmon:<\/p>\n<p>&nbsp;&nbsp;(6) \u0108u vi volas kafon, sed brandon?<\/p>\n<p>Kvankam PMEG ne mencias <em>nek \u2026 nek<\/em> inter la vortoj formantaj \u00abneajn demandojn\u00bb, tamen probable anka\u016d \u0109i tiu paro devus esti tie.  Nu, \u011dia pozitivigo estus speciale malfacila.  Ekz-e:<\/p>\n<p>\n&nbsp;&nbsp;(7) \u0108u vi nek vidis nek a\u016ddis la akuzaton veni?\n<\/p>\n<p>\u011cenerale, <em>nek A nek B<\/em> egalas al <em>ne A, kaj ne B<\/em>; sekve eblus transformi:<\/p>\n<p>\n&nbsp;&nbsp;(8) \u0108u vi ne vidis kaj ne a\u016ddis la akuzaton veni?\n<\/p>\n<p>Simpla forstreko rezultigus:<\/p>\n<p> &nbsp;&nbsp;(9) \u0108u vi vidis kaj a\u016ddis la akuzaton veni? <\/p>\n<p>dum la\u016d la formala logiko \u00ac(\u00acA &amp; \u00acB) \u2261 A \u2223 B, t.e.<\/p>\n<p class=\"verse\">\n&nbsp;&nbsp;(10) \u0108u vi vidis <em>a\u016d<\/em> a\u016ddis la akuzaton veni?\n<\/p>\n<p>(kaj tio probable pli trafe esprimas la intencon de la demandanto, kiun supozeble interesas \u0109u la demandato iel ajn <em>rimarkis<\/em> la venon). Tio demonstras, kiom malsimplaj povas esti la pozitivigaj transformadoj, se oni zorgas konscience priskribi ilin.  Nenio simila estas necesa por klare kaj plene priskribi la orientan sistemon.<\/p>\n<p>Jen ankora\u016d alispeca ekzemplo, kie la respondanto dispartigas la demandon, kaj respondas je subfrazo entenanta negon [<em>Faraono<\/em>, vol. 2\u00aa, \u0109ap. 5\u00aa]:<\/p>\n<blockquote>\n<p class=\"quoted\">\n\u2014 Hipokrito!\u2026 \u2014 ekkriis la princo. \u2014 Vi pre\u011das al la dioj, je kiuj vi ne kredas?\u2026<\/p>\n<p class=\"quoted\">Hiram finis la benon kaj diris:<\/p>\n<p class=\"quoted\">\u2014 <em>Jes<\/em>, mi ne kredas je la dioj egiptaj, asiriaj, e\u0109 feniciaj, sed mi kredas je la Sola, kiu ne lo\u011das en temploj kaj kies nomo ne estas konata.<\/p>\n<\/blockquote>\n<h2><a name=\"sec4\" id=\"sec4\"><\/a>Respondi koncepte a\u016d la\u016dforme<\/h2>\n<p class=\"first\">Imagu studenton kiu devas respondi eron el testa demandaro:<\/p>\n<p class=\"verse\">\n&nbsp;&nbsp;(11)  \u0108u 2 + 2 \u2260 5 ? [Jes] [Ne]<\/p>\n<p>La respondo estas nepre \u00abJes\u00bb en la orienta sistemo, sed kiel respondi tion okcidente?  Se oni vo\u0109legas la\u016d la kutima maniero,<\/p>\n<p class=\"verse\">\n&nbsp;&nbsp;(12) \u0108u du plus du ne egalas al kvin? [Jes] [Ne]<\/p>\n<p>tiam la okcidenta respondo estus \u00abNe\u00bb.  Sed fakte \u0109i tiu vo\u0109lego estas matematike alia ol la demando (11); \u0109i tiu vo\u0109lego esprimas alian demandon:<\/p>\n<p class=\"verse\">\n&nbsp;&nbsp;(13) \u0108u \u00ac(2 + 2 = 5) ?<\/p>\n<p>La demando (11) entenis simplan sennegan rilaton \u2260 (malegalas). Matematike edukita studento devus do \u011din interpreti kiel<\/p>\n<p class=\"verse\">\n&nbsp;&nbsp;(14)  \u0108u du plus du diferencas de kvin? [Jes] [Ne]\n<\/p>\n<p>kaj tiaforman sennegan demandon okcidentulo devus respondi per \u00abJes\u00bb, do kontra\u016de ol la demandon (12).<\/p>\n<p>La orientaj respondoj rilatas <em>la enhavon, la signifon<\/em> de la formuloj a\u016d aliaj ideogramoj; tial ili estas identaj por \u0109iaj legmanieroj; la okcidentaj respondoj dependas je <em>la vortummaniero<\/em> (kiu en te\u0125nika teksto ofte estas implica, neesprimita) \u2014 kaj tial estas dubsencaj.<\/p>\n<p>Tiajn ekzemplojn eblas multigi: ekz-e la esprimon x\u2264y oni povas vo\u0109legi pozitive-plumpe \u00abikso estas malpli granda ol, a\u016d egala al ipsilono\u00bb; a\u016d mallonge-nege \u00abikso ne superas ipsilonon\u00bb.  Sekve por esprimi konsenton la okcidentulo devas scii, kian vo\u0109legon intencas la demandanto.<\/p>\n<p class=\"verse\">\n&nbsp;&nbsp;(15) \u0108u 2 + 2 \u2264 5 ?<br \/>\n&nbsp;&nbsp;(16) \u0108u du plus du estas malpli granda ol, a\u016d egala al kvin? \u2014 Jes.<br \/>\n&nbsp;&nbsp;(17) \u0108u du plus du ne pli grandas ol kvin? \u2014 Ne.<\/p>\n<p>La orientaj respondvortoj estas memevidentaj, nemiskompreneblaj kaj sendependaj je la maniero vo\u0109legi: ili temas ne pri la formo, sed pri la ideo.<\/p>\n<p>Simile la sinonimaj demandoj:<\/p>\n<p class=\"verse\">\n&nbsp;&nbsp;(18) \u0108u li ne \u0109eestas?<br \/>\n&nbsp;&nbsp;(19) \u0108u li forestas?<\/p>\n<p>estas sinonime respondeblaj per unu sama vorto en la sistemo orienta, sed postulas reciproke kontra\u016dajn respondojn en la sistemo okcidenta. La orientaj repondovortoj estas semantikaj invariantoj \u0109e la sinonimaj transformoj.<\/p>\n<p>Simile, respondoj simplaj kaj koheraj oriente, komplikitaj a\u016d malkoheraj okcidente:<\/p>\n<p class=\"verse\">\n&nbsp;&nbsp;(20)  \u0108u vi venis ne hodia\u016d?<br \/>\n&nbsp;&nbsp;(21)  \u0108u vi venis <em>en alia tago ol<\/em> hodia\u016d?<\/p>\n<p class=\"verse\">\n&nbsp;&nbsp;(22)  \u0108u li ne intence tion faris?<br \/>\n&nbsp;&nbsp;(23)  \u0108u li faris tion ne intence?<br \/>\n&nbsp;&nbsp;(24)  \u0108u li faris tion <em>senintence<\/em>?<\/p>\n<p class=\"verse\">\n&nbsp;&nbsp;(25)  \u0108u vi ne havas monon?<br \/>\n&nbsp;&nbsp;(26)  \u0108u vi <em>malhavas<\/em> monon?<\/p>\n<p class=\"verse\">\n&nbsp;&nbsp;(27)  \u0108u kontra\u016d tio ne ekzistas kuraco?<br \/>\n&nbsp;&nbsp;(28)  \u0108u kontra\u016d tio <em>malestas<\/em> kuraco?<\/p>\n<p>Atentindas ke la\u016dforme oni apena\u016d povus apartigi \u011denerale negan demandon disde demando parte nega.  E\u0109 se la \u0109efverbo estas negata, tia nego povas esti proprasenca nego de la verbo, ne de la tuta frazo:<\/p>\n<p class=\"verse\">&nbsp;&nbsp;(29)  \u0108u vi ne dormas pro la bruo?<\/p>\n<p class=\"verse\">&nbsp;&nbsp;(30)  \u0108u longe vi \u015din ne vidis?<\/p>\n<p>La respondoj estas facilaj en la orienta sistemo, sed kiel respondi tiojn okcidente?  Ja la demandoj<\/p>\n<p class=\"verse\">&nbsp;&nbsp;(31)  \u0108u vi dormas pro la bruo?<\/p>\n<p class=\"verse\">&nbsp;&nbsp;(32)  \u0108u longe vi \u015din vidis?<\/p>\n<p>e\u0109 por okcidentulo estas alisencaj.<\/p>\n<h2><a name=\"sec5\" id=\"sec5\"><\/a>\u011centilaj demandoj<\/h2>\n<p class=\"first\">Iuj uzas negajn demandojn kiel aparte respektan, \u011dentilan formon por esprimi proponon a\u016d peton.  Malfacilas kompreni la logikon sur kiu estas bazita \u0109i tiu kutimo; probable \u0109ar tio estas iom humila maniero, oni kvaza\u016d ne a\u016ddacas rekte proponi ion, kaj sugestas la ideon per \u011dia kontra\u016do.<\/p>\n<p>Mi mem opinias ke el la du demandoj,<\/p>\n<p class=\"verse\">\n&nbsp;&nbsp;(33)  \u0108u vi deziras kafon?<br \/>\n&nbsp;&nbsp;(34)  \u0108u vi ne deziras kafon?<\/p>\n<p>la dua (34) estus neniom ajn pli \u011dentila ol la unua (33).  Mi e\u0109 male dirus, ke estas iom mal\u011dentila embarasi gaston per nega demando. Tiom malpli, ke la etiketa valoro de tiaj demandoj malsamas en diversaj landoj; interalie, nega demando kiun ruso a\u016d dano opinias \u011dentila povas impresi anglalingvanon kiel esprimo de malkontento kaj inciti\u011do (tial oni avertas rusajn studentojn kontra\u016d uzo de tiaj demandoj en la angla<sup><a class=\"footref\" name=\"fnr.3\" href=\"#fn.3\">3<\/a><\/sup>). La situacio iom similas la variadon de la sociaj kromsignifoj de viado kaj ciado, kiun Esperanto prudente solvas per rezigno pri ciado en la normala interparolo.<\/p>\n<p>\u0108iel ajn, tiaj \u011dentilformoj estas alia gramatika fenomeno ol la propraj demandoj negaj.  Tion pruvas, cetere, la respondoformoj: dum \u0109e la propraj demandoj klara kaj rekomendinda respondo citu la koncernan parton de la demando:\n<\/p>\n<p class=\"verse\">\n&nbsp;&nbsp;(35)  \u0108u \u015di ankora\u016d ne revenis? &ndash; Jes\/Ne, ankora\u016d ne revenis<\/p>\n<p>respondo je negforma \u011dentildemando la \u0109efverbon ignoras:<\/p>\n<p class=\"verse\">\n&nbsp;&nbsp;(36)  \u0108u vi ne deziras tason da kafo? &ndash; Jes, <em>mi petas<\/em>.\n<\/p>\n<p>Respondo \u00abJes, mi deziras\u00bb sonus mo\u015dtece-malmodeste a\u016d e\u0109 komike, kiel en<\/p>\n<p class=\"verse\">\n&nbsp;&nbsp;(37)  \u0108u vi bonvolos eniri? &ndash; Jes, mi <em>bonvolos<\/em>.\n<\/p>\n<p>Jen kurioza ekzemplo el la Londona Biblio (<i>Mateo<\/i> 17):<\/p>\n<blockquote><p>  24 Kaj kiam ili venis en Kapernaumon, venis al Petro la ricevistoj de la du dra\u0125moj, kaj diris: \u0108u via majstro pagas la du dra\u0125mojn?<br \/>\n  25 Li respondis: Jes. Kaj kiam li venis en la domon, Jesuo unue parolis al li \u2026<\/p><\/blockquote>\n<p>En la greka originalo la demando estas nega:<\/p>\n<blockquote><p>  \u1f49 \u03b4\u03b9\u03b4\u03ac\u03c3\u03ba\u03b1\u03bb\u03bf\u03c2 \u1f51\u03bc\u1ff6\u03bd \u03bf\u1f50 \u03c4\u03b5\u03bb\u03b5\u1fd6 \u03c4\u1f70 \u03b4\u03af\u03b4\u03c1\u03b1\u03c7\u03bc\u03b1;<br \/>\n  \u03bb\u03ad\u03b3\u03b5\u03b9\u00b7 \u039d\u03b1\u03af.<\/p><\/blockquote>\n<p>\u0108e la traduko la demando pozitivi\u011dis, kaj la dialogo i\u011dis pli klara. Tre aprobinda \u015dan\u011do; alian solvon prezentas la traduko bulgara:<\/p>\n<blockquote><p>\n  \u0412\u0430\u0448\u0438\u0439 \u0443\u0447\u0438\u0442\u0435\u043b \u043d\u0435 \u043f\u043b\u0430\u0449\u0430 \u043b\u0438 \u0434\u0432\u0435\u0442\u0435 \u0434\u0440\u0430\u0445\u043c\u0438?<br \/>\n  \u041a\u0430\u0437\u0432\u0430 \u041f\u0435\u0442\u044a\u0440: \u041f\u043b\u0430\u0449\u0430.<br \/>\n  (\u0108u via majstro ne pagas la du dra\u0125mojn? \u2014 Pagas.)\n<\/p><\/blockquote>\n<h2><a name=\"doch\">Kromaj respondovortoj<\/a><\/h2>\n<p>\u0108ar la malkonsenta <em>jes<\/em> ja estas paradoksa, iuj lingvoj (inter aliaj, la franca kaj la germana) uzas por tiu signifo apartan vorton iom emfazan (<em lang=\"fr\">si<\/em>, <em lang=\"de\">doch<\/em>):<\/p>\n<blockquote><p><em lang=\"fr\">Tu ne le veux pas? &#8211; Si!<\/em><br \/>\n(Vi ne volas tion? \u2014 Male, mi volas!)\n<\/p><\/blockquote>\n<blockquote><p><em lang=\"de\">Hast du das Buch nicht mit? \u2014 Doch!<\/em><br \/>\n(Vi do ne havas la libron kune? \u2014 Male, certe mi \u011din kunhavas!)\n<\/p><\/blockquote>\n<p>\u0108ar temas pri malkonsento, iom da emfazo venas nature; tial iuj esperantistoj provas germanece esprimi la malkonsentan <em>jes<\/em> per <em>ja<\/em>, kiu en kelkaj aliaj situacioj respondas al <em lang=\"de\">doch<\/em> (<em lang=\"de\">er hat doch recht<\/em> = \u00abli ja pravas\u00bb; <em lang=\"de\">du kommst doch<\/em> = \u00abvi ja venos\u00bb ktp), a\u016d per \u00abtamen\u00bb (<em lang=\"de\">er ist zwar m\u00fcde, doch zufrieden<\/em> = \u00abkvankam laca, li tamen estas kontenta\u00bb). Tio povas funkcii per aparta, speciala konvencio (kiel en la germana); sed per si mem tio neniel sufi\u0109as: emfazo povas havi diversajn ka\u016dzojn, ne nepre malkonsenton, sed eventuale energian konsenton. Kp la francan<br \/>\n<em lang=\"fr\">mais oui! = bien s\u00fbr!<\/em> = jes, certe! = <em lang=\"de\">aber nat\u00fcrlich!<\/em><\/p>\n<p>Krome, restas la \u011deno pri la okcidenta <em>ne<\/em>, esprimanta konsenton. Kurioze, la mezangla lingvo havis pli simetrian sistemon el 4 respondovortoj:<\/p>\n<blockquote>\n<ul>\n<li><em lang=\"en\">Will he <b>not<\/b> go?<\/em> (\u0108u li <b>ne<\/b> iros?)\n<ul>\n<li><em lang=\"en\"><b>Yes<\/b>, he will.<\/em> (Li iros)<\/li>\n<li><em lang=\"en\"><b>No<\/b>, he will not.<\/em> (Li ne iros)<\/li>\n<\/ul>\n<\/li>\n<\/ul>\n<ul>\n<li><em lang=\"en\">Will he go?<\/em> (\u0108u li iros?)\n<ul>\n<li><em lang=\"en\"><b>Yea<\/b>, he will.<\/em> (Li iros)<\/li>\n<li><em lang=\"en\"><b>Nay<\/b>, he will not.<\/em> (Li ne iros)<\/li>\n<\/ul>\n<\/li>\n<\/ul>\n<\/blockquote>\n<p>Tamen jam \u015cekspiro konfuzas ilin, proksimi\u011dante al la moderna sistemo. Nuntempe tian 4-forman sistemon havas la rumana lingvo. Kaj \u0109iel ajn, malgra\u016d sia malsimpleco, anka\u016d la 4-forma sistemo lasas onin perpleksa \u0109e parte negaj demandoj.<\/p>\n<h2><a name=\"psi\"><\/a>Respondoj psi\u0125ologiaj<\/h2>\n<p>Nega formo de demando povas esprimi sugeston pri atendata respondo (oni povas atendi konsenton a\u016d malkonsenton). La demandato tion normale sentas, kaj povas respondi la\u016d tiu implica sugesto, sendepende je la gramatika formo. Tian respondon al implica (neesprimita, sed trudi\u011danta) aserto bone ilustras la sovetia \u015derco:<\/p>\n<blockquote><p>La demandon pri ekzisto de Dio ni, la ateistoj, respondas pozitive: Jes, Dio ne ekzistas!<\/p><\/blockquote>\n<p>Supozeble la supre citita \u011dentila dialogo pri la du dra\u0125moj havas similajn radikojn psi\u0125ologiajn.<\/p>\n<h2><a name=\"sec6\" id=\"sec6\"><\/a>Konkludo<\/h2>\n<p class=\"first\">La sistemo orienta estas simple, klare kaj unuece difinita por \u0109iaj demandoformoj.  \u011ci neniel bezonas apartigi iajn \u00abnegajn demandojn\u00bb kaj trakti ilin speciale.  \u011ci estas facila por matematike edukita menso, kaj hejma por granda parto de la homaro.  \u011ci bone koheras kun la matematika logiko.<\/p>\n<p>La sistemo okcidenta estas difinita por tre speciala tipo de simplaj demandoj.  \u011ci implicas enkondukon de du a\u016d tri kromnocioj (la nega demando, pozitiva respondofrazo, pozitivigo de nega frazo), kiuj ne estas klare kaj komplete difinitaj<sup><a class=\"footref\" name=\"fnr.4\" href=\"#fn.4\">4<\/a><\/sup>.  Por \u0109ia ne tre simpla demandoformo negohava la okcidenta sistemo simple paneas.<\/p>\n<p>Tial neniom mirindas, ke la fakuloj kiuj devas profesie okupi\u011di pri la logikaj aferoj (programistoj, matematikistoj) preferas la orientan sistemon, multaj anka\u016d en sia hejma lingvo (<a href=\"http:\/\/www.catb.org\/jargon\/html\/speech-style.html\">ekz-e en la angla<\/a>), e\u0109 se ties oficiala normo preskribas la okcidentan sistemon.<\/p>\n<p>La rekomendo \u00abevitu negajn demandojn\u00bb estas principe tre prudenta; \u011di tamen sin bazas sur la malklara kromnocio \u00abnega demando\u00bb, kiu en la orienta sistemo estas tute malnecesa kaj estas do senbezona komplika\u0135o. Krome, \u011di ne solvas la problemon, kiel esprimi konsenton a\u016d malkonsenton pri nedemanda aserto, kies semantiko povas postuli negon (kiel en \u00abMi ne ridis\u00bb \u0109i-supre).<\/p>\n<p>Pli \u011denerala solvo estas anstata\u016digi la respondovortojn per la klaraj adverboj \u00ab\u011custe, prave, vere, efektive\u00bb kaj \u00abMal\u011duste, malprave, kontra\u016de, malvere, male\u00bb ktp.  Fakte ili funkcias ekzakte kiel, respektive, la orientaj \u00abJes\u00bb kaj \u00abNe\u00bb.  La problemo de \u0109i tiu solvo estas la amplekso de tia anstata\u016digo: \u0109u \u0109iujn <em>jes<\/em> kaj <em>ne<\/em> oni tabuu (tio estus logika, sed tro drasta \u015dan\u011do), a\u016d nur tiujn rilatajn al negaj frazoj (tio estas komplika\u0135o, nepriganta lerni, kio estas \u00abnega frazo\u00bb).  La rigore orienta interpreto de <em>jes<\/em> kaj <em>ne<\/em> estus malpli drasta \u015dan\u011do, kiu evitigus al ni la redundajn komplika\u0135ojn.<\/p>\n<hr \/>\n<p class=\"footnote\"><a class=\"footnum\" name=\"fn.1\" href=\"#fnr.1\">1.<\/a>  Mi preferas uzi la radikon <em>neg-<\/em> en la terminoj temantaj pri <em>negado<\/em>, \u0109ar la tradicio uzi <em>ne<\/em> kiel radikon \u0109e vortofarado \u011dene kolizias kun la konsiderinde pli ofta kaj profunde enradiki\u011dinta prefiksa funkcio de <em>ne<\/em>. La vortoj<\/p>\n<blockquote>\n<p class=\"quoted\"><em>neebla, neinda, neema, neemulo, nevorto<\/em> ktp<\/p>\n<\/blockquote>\n<p>normale percepteblas kiel prefiksitaj, do ne kiel<\/p>\n<blockquote>\n<p class=\"quoted\"><em>negebla, neginda, negema, negemulo, negvorto<\/em> (kp <em>demandvorto<\/em>).<\/p>\n<\/blockquote>\n<p>Male, en <em>neado<\/em> oni ial interpretas la vorteron <em>ne<\/em> radike. Tio estas malkohera kaj konfuza; e\u0109 Zamenhofo mem, provante uzi la radikan <em>ne<\/em>, formis mallogikajn vortojn <em>neiganto, neigebla<\/em> (por la sencoj <em>neganto, negebla<\/em> \u2015 la atribuo estas la\u016d PIV2). Tio sola sufi\u0109as por montri, kiajn misprezentojn kaj pensotordojn ka\u016dzas la malprudenta emo kombini en tiu vorto la funkciojn prefiksan kaj verboradikan.<\/p>\n<p class=\"footnote\"><a class=\"footnum\" name=\"fn.2\" href=\"#fnr.2\">2.<\/a>  PAG (1985) \u00a791 Rim. V (p. 128):<\/p>\n<blockquote>\n<p class=\"quoted\">\n\u00abLa uzado de interjekciaj <em>jes<\/em> kaj <em>ne<\/em> prezentas vere gravan, kaj tamen malfacile solveblan problemon por internacia lingvo\u00bb (K.\u00a0Ossaka). Efektive, \u0109e nea demando la respondo per interjekcio povas havi malajn signifojn, la\u016d la nacilingvaj kutimoj.  Ekz-e sanulo demandita:\n<\/p>\n<p class=\"verse\">\n<em>\u0108u vi ne estas malsana?<\/em>\n<\/p>\n<p>respondos per <em>ne<\/em>, se li estas e\u016dropano, per <em>jes<\/em>, se japano. La subkomprenita penso estas por la unua: \u00abne, mi ne estas malsana\u00bb; por la dua: \u00abjes, via neado estas \u011dusta\u00bb. Tiu japana pensmaniero trovi\u011das e\u0109 \u0109e slavaj a\u016dtoroj: la tekston anglan de \u00abHamleto\u00bb:<\/p>\n<p class=\"verse\">\n&nbsp;&nbsp;\u2014 <em>Why, then the Polack never will defend it?<\/em><br \/>\n&nbsp;&nbsp;\u2014 <em>Yes, it is already garrison&#8217;d.<\/em>\n<\/p>\n<p>Zamenhofo tradukis:<\/p>\n<p>\n&nbsp;&nbsp;\u2014 <em>La poloj sekve \u011din e\u0109 ne defendos?<\/em><br \/>\n&nbsp;&nbsp;\u2014 <em>Ho ne, ili kolektis jam soldatojn<\/em>.\n<\/p>\n<p>Same:<\/p>\n<p>\n&nbsp;&nbsp;\u2015 <em>\u0108u \u015di ne edzini\u011dis? demandis Marta.<\/em><br \/>\n&nbsp;&nbsp;\u2015 <em>Jes, iele tiel fari\u011dis, ke \u2026 \u015di ne edzini\u011dis.<\/em> [Z]<\/p>\n<\/blockquote>\n<p class=\"footnote\"><a class=\"footnum\" name=\"fn.3\" href=\"#fnr.3\">3.<\/a> <strong>Petoj per negaj demandoj<\/strong> (la\u016d <em lang=\"en\"><a href=\"http:\/\/usefulenglish.ru\/grammar\/requests-and-permission\">Useful English<\/a><\/em>)<\/p>\n<p>Male ol en la etiketo rusa, \u011dentila peto en la angla ne havas la formon de nega demando. Sekve de tiu diferenco rusaj lernantoj ofte eraras en siaj petoj anglalingvaj.<\/p>\n<p>Nega demando en la angla kutime esprimas iom da emocio: surprizo, nekredemo (sugesto de refuta <em lang=\"en\">yes<\/em>), moko, malplezuro, plendo. Tial peto per nega demando ofte impresas <em>mal<\/em>\u011dentile. Lernantoj evitu petadon tiaforman en la angla. Jen estas ekzemploj pri tiaj petoj, akompanataj de la interpreto kiun ili ricevas en la angla kaj de eventuala reago:<\/p>\n<blockquote><p>\n    \u00ab\u0108u vi ne povas doni al mi tason da teo?\u00bb \u2192<br \/>\n    <em lang=\"en\">\u201cCan\u2019t you give me a cup of tea?\u201d<\/em><br \/>\n    (t.e. \u00abMin surprizas, ke vi ne proponis al mi tason da teo\u00bb) \u2192<br \/>\n    <em lang=\"en\">\u201cOf course I can give you a cup of tea! I just didn\u2019t know that you wanted tea.\u201d<\/em><br \/>\n    (t.e. \u00abCerte mi povas doni al vi tason da teo! Mi simple ne sciis, ke vi deziras teon\u00bb).\n<\/p><\/blockquote>\n<blockquote><p>\n    \u00ab\u0108u vi ne bonvolos helpi min?\u00bb \u2192<br \/>\n    <em lang=\"en\">\u201cWon\u2019t you help me?\u201d<\/em> (t.e. \u00abMi vidas, ke vi malvolas min helpi\u00bb) \u2192<br \/>\n    <em lang=\"en\">\u201cOf course I will help you! Have I ever refused to help you?\u201d<\/em><br \/>\n    (t.e. \u00abCerte mi vin helpos! \u0108u mi iam rifuzis al vi helpon?\u00bb)\n<\/p><\/blockquote>\n<p><b><i>Rekomendo.<\/i><\/b> Ne uzu negajn demandojn por esprimi peton.<\/p>\n<p class=\"footnote\"><a class=\"footnum\" name=\"fn.4\" href=\"#fnr.4\">4.<\/a>  Fakte, ta\u016dga difino de la nocio \u00abnega demando\u00bb (en la orienta sistemo tute superflua) estas afero netriviala. Mi ne trovis klaran difinon en PMEG; sed la a\u016dtoro iam parolas pri negaj vortoj <em>en la \u0109effrazo<\/em>. Tio tamen ne estas sufi\u0109a priskribo. Ekz-e \u0109u estas demando nega en la jena dialogo el \u00abQuo vadis?\u00bb (fine de \u0109ap. 51\u00aa):<\/p>\n<blockquote><p>\n\u2014 \u0108u estas al vi ordonite <b>neniun<\/b> enlasi? \u2014 demandis Vinicius.<br \/>\n\u2014 Ne, sinjoro. Konatoj vizitos la malliberulojn kaj tiel ni kaptos pli da kristanoj.\n<\/p><\/blockquote>\n<p>La nego aperas en dependa\u0135o, kiu tamen ne estas subpropozicio. Necesas do priskribi, kiaj dependa\u0135oj povas fari demandon nega.<\/p>\n","protected":false},"excerpt":{"rendered":"<p>La negaj demandoj en nia esperantologio Miaj komentoj Nego parta a\u016d kombinita Respondi koncepte a\u016d la\u016dforme \u011centilaj demandoj Kromaj respondovortoj Respondoj psi\u0125ologiaj Konkludo<\/p>\n","protected":false},"author":48,"featured_media":0,"comment_status":"open","ping_status":"closed","sticky":false,"template":"","format":"standard","meta":{"footnotes":""},"categories":[5],"tags":[],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/257"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/48"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=257"}],"version-history":[{"count":34,"href":"https:\/\/lingvakritiko.com\/wp-json\/wp\/v2\/posts\/257\/revisions"}],"predecessor-version":[{"id":728,"href":"https:\/\/lingvakritiko.com\/wp-json\/wp\/v2\/posts\/257\/revisions\/728"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=257"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=257"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=257"}],"curies":[{"name":"wp","href":"https:\/\/api.w.org\/{rel}","templated":true}]}}