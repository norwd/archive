{"id":96,"date":"2009-05-24T19:55:45","date_gmt":"2009-05-24T19:55:45","guid":{"rendered":"http:\/\/lingvakritiko.com\/?p=96"},"modified":"2022-08-17T10:42:30","modified_gmt":"2022-08-17T08:42:30","slug":"kial-ne-luksemburgio","status":"publish","type":"post","link":"https:\/\/lingvakritiko.com\/2009\/05\/24\/kial-ne-luksemburgio\/","title":{"rendered":"Kial ne Luksemburgio?"},"content":{"rendered":"<p>En tiu \u0109i tria artikolo pri la <a href=\"http:\/\/akademio-de-esperanto.org\/decidoj\/landnomoj\/listo_de_rekomendataj_landnomoj\/\"><cite>Listo de Rekomendataj Landnomoj<\/cite><\/a> mi volas klarigi (iom multvorte, sed \u015dajnas, ke tio necesas), kial la Akademio rekomendas uzi kiel landnomojn la formojn <em>Meksiko<\/em>, <em>Luksemburgo<\/em> kaj <em>Senegalo<\/em> anstata\u016d la formoj <em>Meksikio<\/em>, <em>Luksemburgio<\/em> kaj <em>Senegalio<\/em>, kiujn oni renkontas sufi\u0109e ofte.<\/p>\n<p>(La unua artikolo estis <a href=\"\/2009\/05\/17\/la-nova-akademia-elpasho-pri-landnomoj\/\"><cite>La nova Akademia elpa\u015do pri landnomoj<\/cite><\/a>. La dua estis <a href=\"\/2009\/05\/22\/kio-estas-nova-en-la-listo-de-rekomendataj-landnomoj\/\"><cite>Kio estas nova en la Listo de Rekomendataj Landnomoj?<\/cite><\/a>)<\/p>\n<p><!--more--><\/p>\n<p>Iuj surprizi\u011das, kiam ili vidas, ke la Akademio rekomendas i.a. <em>Meksiko<\/em> kiel landnomon, \u0109ar ili iam lernis, ke en Esperanto oni diras <em>Meksik<strong>i<\/strong>o<\/em> por distingi inter la lando kaj ties \u0109efurbo. Amba\u016d nomi\u011das nacilingve <span lang=\"es\">M\u00e9xico<\/span>. La ideo fari tian distingon e\u0109 venas de Zamenhof. Li proponis tion en fama Lingva Respondo en la jaro 1911:<\/p>\n<blockquote><p>[&#8230;] Tiel same ni neniam devas diri &#8220;Meksikujo&#8221; ni devus diri &#8220;Meksiko&#8221;, sed, por fari diferencon inter la urbo kaj la samnoma lando, mi konsilas fari tion, kion ni faris kun aliaj similcirkonstancaj landoj, t.e. nomi la urbon &#8220;Meksiko&#8221; kaj la landon &#8220;Meksikio&#8221; (kiel Al\u011dero-Al\u011derio, Tuniso-Tunisio k.t.p.). [&#8230;]<\/p><\/blockquote>\n<p>(<cite>Oficiala Gazeto, III, 1911, p. 291.<\/cite>)<\/p>\n<p>Zamenhof mem la\u016d mia scio neniam praktikis tiun ideon, kiu havas paralelojn en la homaranismaj projektoj de Zamenhof, kie li tre simile proponis por ne\u016dtraleco nomi \u0109iujn landojn la\u016d ties \u0109efurboj: <em>Peterburgio<\/em> anstata\u016d <em>Rusujo<\/em> (tiutempe la \u0109efurbo estis Peterburgo), <em>Parizio<\/em> anstata\u016d <em>Francujo<\/em>, <em>Varsovilando<\/em> anstata\u016d <em>Pollando<\/em> k.t.p. Sed el tio rezultis nenio.<\/p>\n<h3>Maltrafa komparo<\/h3>\n<p>Oni tuj rimarku, ke la komparo, kiun Zamenhof faras kun <em>Al\u011derio<\/em> kaj <em>Tunisio<\/em> (nuntempe <em>Tunizio<\/em>) ne estas tre trafa. En tiuj du okazoj ne temas pri io farata ene de Esperanto. La landnomoj <em>Al\u011derio<\/em> kaj <em>Tunizio<\/em> venas al ni rekte el la naciaj lingvoj, kiuj \u011denerale uzas formojn kun tia &#8220;i&#8221;-vokalo en la landnomo (kun malmultaj esceptoj). Ni do tute ne faras ion apartan por distingi inter la urbo kaj la lando, sed ni simple transprenas jam pretajn internaciajn landnomojn, kaj aldonas al ili O-fina\u0135on. La &#8220;i&#8221; tie tute ne estas sufikso Esperanta, sed simple la lasta litero de la radiko. En la okazo de <em>Meksikio<\/em> tamen temas pri aparta Esperanta aldono de &#8220;i&#8221;. Neniu nacia lingvo nomas tiun landon iel simile al <em>Meksikio<\/em>. \u0108iuj lingvoj uzas ion similan al <em>Meksiko<\/em>.<\/p>\n<p>La baza ideo \u0109iuokaze estas la jeno: Se lando samnomas kun io en tiu lando (urbo, rivero, monto&#8230;), oni distingu inter la du samnoma\u0135oj per aldono de &#8220;i&#8221; al la nomo de la lando. Tiu ideo supra\u0135e \u015dajnas tute alloga kaj ta\u016dga, kaj tial ne estas surprize, ke multaj fakte adoptis la ideon de Zamenhof. Tial apud la landnomo <em>Meksiko<\/em> uzi\u011dis tra la jardekoj de nia historio anka\u016d la formo <em>Meksikio<\/em>.<\/p>\n<h3>Ne konfuzu la diversajn &#8220;i&#8221;-ojn<\/h3>\n<p>Tre gravas ne konfuzi la &#8220;i&#8221;-on de <em>Meksikio<\/em> kun la &#8220;i&#8221;-o de ekzemple <em>Francio<\/em> a\u016d <em>\u0108inio<\/em>. En nomoj kiel <em>Francio<\/em> temas pri neoficiala I-sufikso, kiu rolas anstata\u016d la Fundamenta landnoma sufikso UJ. Anta\u016d tia &#8220;i&#8221; \u0109iam aperas gentovorto, popolvorto. En Francio (a\u016d Francujo) lo\u011das francoj. En \u0108inio (a\u016d \u0108inujo) lo\u011das \u0109inoj. K.t.p. La &#8220;i&#8221; de <em>Meksikio<\/em> estas alispeca. Anta\u016d \u011di aperas \u0109io ajn krom \u011duste popolvorto, kaj ne eblas anstata\u016d \u011di uzi la Fundamentan UJ. Ne eblas, kaj ne uzi\u011das, formoj kiel <em>Meksikujo<\/em> kaj <em>Luksemburgujo<\/em>. Iaj popolvortoj *meksikoj* kaj *luksemburgoj* ne ekzistas.<\/p>\n<p>Notindas, ke formojn kiel <em>Francio<\/em> kaj <em>\u0108inio<\/em> la Akademio ne kontra\u016das. Tiaj formoj e\u0109 aperas eksplicite en la <cite>Listo de Rekomendataj Landnomoj<\/cite> apud la formoj kun UJ-sufikso.<\/p>\n<h3>Multaj landoj<\/h3>\n<p>La nomo <span lang=\"es\">M\u00e9xico<\/span> ne estas la sola plursignifa landnomo. Se ni restas \u0109i tie precipe en la kunteksto de sendependaj \u015dtatoj, temas pri la jenaj nomoj, kiuj devus esti kandidatoj por simila distinga &#8220;i&#8221;-sufikso:<\/p>\n<ul>\n<li><em>Barejno<\/em> (anka\u016d insulo)<\/li>\n<li><em>Belizo<\/em> (anka\u016d urbo, kiu tamen ne plu estas \u0109efurbo de tiu lando)<\/li>\n<li><em>\u0108ado<\/em> (anka\u016d lago)<\/li>\n<li><em>Gabono<\/em> (anka\u016d rivero\/elfluejo)<\/li>\n<li><em>Gambio<\/em> (anka\u016d rivero)<\/li>\n<li><em>Gvatemalo<\/em> (anka\u016d urbo)<\/li>\n<li><em>\u011cibutio<\/em> (anka\u016d \u0109efurbo)<\/li>\n<li><em>Kameruno<\/em> (anka\u016d monto)<\/li>\n<li><em>Kenjo<\/em> (anka\u016d monto<\/li>\n<li><em>Kongo<\/em> (anka\u016d rivero, anka\u016d gento)<\/li>\n<li><em>Kuvajto<\/em> (anka\u016d \u0109efurbo)<\/li>\n<li><em>Libano<\/em> (anka\u016d monto, kiu en Esperanto tamen nomi\u011das <em>Lebanono<\/em>)<\/li>\n<li><em>Li\u0125ten\u015dtejno<\/em> (anka\u016d dinastio, anka\u016d urbo en Germanujo, k.a.)<\/li>\n<li><em>Luksemburgo<\/em> (anka\u016d \u0109efurbo)<\/li>\n<li><em>Malavio<\/em> (anka\u016d lago)<\/li>\n<li><em>Malto<\/em> (anka\u016d insulo &#8211; la lando konsistas el tiu kaj anka\u016d aliaj insuloj)<\/li>\n<li><em>Meksiko<\/em> (anka\u016d \u0109efurbo, anka\u016d federacia distrikto, anka\u016d unu el la 31 \u015dtatoj, el kiuj konsistas la lando)<\/li>\n<li><em>Monako<\/em> (anka\u016d \u0109efurbo)<\/li>\n<li><em>Ni\u011dero<\/em> (anka\u016d rivero)<\/li>\n<li><em>Nikaragvo<\/em> (anka\u016d lago)<\/li>\n<li><em>Panamo<\/em> (anka\u016d \u0109efurbo)<\/li>\n<li><em>Paragvajo<\/em> (anka\u016d rivero)<\/li>\n<li><em>Sanmarino<\/em> (anka\u016d \u0109efurbo)<\/li>\n<li><em>Santomeo [kaj Principeo]<\/em> (anka\u016d unu el la du insuloj, kiuj konsistigas la landon)<\/li>\n<li><em>Singapuro<\/em> (anka\u016d \u0109efurbo)<\/li>\n<li><em>Surinamo<\/em> (anka\u016d rivero)<\/li>\n<li><em>Urugvajo<\/em> (anka\u016d rivero)<\/li>\n<li><em>Vatikano<\/em> (anka\u016d palaco)<\/li>\n<\/ul>\n<p>Sume 28 landoj. Sed tre povas esti, ke la vera listo estas pli longa. Kvankam mi okupi\u011dis pri tiu \u0109i demando dum jardekoj provante kompili plenan liston de tiaspecaj nomoj, verkante tiun \u0109i artikolon mi tamen trovis ankora\u016d almena\u016d kvar pliajn ekzemplojn, kiujn mi anta\u016de ne konis.<\/p>\n<h3>Problema praktiko<\/h3>\n<p>Kiam oni decidas, \u0109u akcepti a\u016d malakcepti la ideon fari en tiaj \u0109i okazoj distingon pere de aparta Esperanta I-sufikso, tiam oni nepre trapensu la praktikajn sekvojn por la tuta listo de tiaj landoj. Efektive oni devas konsideri anka\u016d la multegajn pliajn provincojn kaj regionojn, kiuj ne estas sendependaj \u015dtatoj, sed kiuj estas tute similaj: Kebeko en Kanado, Brandenburgo en Germanujo, Nov-Jorko, Misisipo k.a. en Usono, k.t.p. Ne havus multan sencon apliki la Zamenhofan ideon al du a\u016d tri el tiuj nomoj, ignorante la aliajn. A\u016d oni sisteme apliku tiun principon, a\u016d oni \u011din tute ne uzu. Sed apena\u016d iu ajn e\u0109 provis sisteme uzi la <em>Meksikio<\/em>-principon al \u0109iuj koncernataj landnomoj. Unu kialo estas, ke tio estas ege malfacila a\u016d e\u0109 tute ne ebla. En kelkaj okazoj oni renkontas grandajn problemojn: En pluraj okazoj ne estas nur du samnoma\u0135oj. Jam Meksiko estas tia. \u011ci nomas ne nur la tutan landon kaj ties \u0109efurbon, sed anka\u016d la federacian distrikton de la \u0109efurbo, kaj krome anka\u016d unu el la 31 \u015dtatoj de Meksiko. Simpla I-sufikso ne sufi\u0109as por malsame nomi \u0109iujn tiujn Meksikojn.<\/p>\n<p>Eble e\u0109 pli kapdoloriga estas Ni\u011dero, kiu devus nomi\u011di <em>Ni\u011derio<\/em>, se oni aplikus al \u011di la Zamenhofan proponon. Sed Ni\u011derio jam estas alia lando nomata la\u016d la sama rivero. Tiu lando tamen havas aldonan &#8220;i&#8221;-on jam en la nacilingva nomo: <span lang=\"en\">Nigeria<\/span>. Iuj provis elturni\u011di per uzo de <em>Ni\u011derlando<\/em> anstata\u016d <em>Ni\u011dero<\/em>. Nu, tio certe eblas, sed per tio oni jam pa\u015dis for de la origina ideo uzi &#8220;i&#8221;-sufikson por tiaj okazoj. Necesus multaj tute arbitraj flika\u0135oj por savi la aferon, kiu finfine tute ne estus savita, sed forglitinta en arbitran kaoson.<\/p>\n<p>Problema estas anka\u016d Gambio. Nacilingve kaj la lando kaj la rivero nomi\u011das <span lang=\"en\">Gambia<\/span>. \u0108u en Esperanto ni do parolu pri la rivero <em>Gambo<\/em> kaj la lando <em>Gambio<\/em>? Tio ne \u015dajnas tre alloga. <em>Gambio<\/em> kontra\u016d <em>Gambiio<\/em> ne estas pli bona alternativo.<\/p>\n<p>Similajn cerbuma\u0135ojn ka\u016dzas la lando kaj monto Kenjo. \u0108u ni nomu la monton <em>Kenjo<\/em> kaj la landon <em>Kenjio<\/em>? Ne tre alloge. \u0108u <em>Keno<\/em> kaj <em>Kenio<\/em>? E\u0109 malpli pla\u0109e. Kiel do fari? Mi ne scias, kaj \u015dajne anka\u016d neniu alia scias, \u0109ar tiu lando estas unu el la multaj okazoj, en kiuj e\u0109 la plej \u011disostaj defendantoj de la Zamenhofa propono simple rezignas, akceptante, ke la du Kenjoj estu samnomaj. Fakte en plej multaj okazoj rezultas tio: La <em>Meksikio<\/em>-ideo estas aplikata nur al kelketaj el la koncernataj landoj, dum oni tute rezignas pri distingado en plej multaj okazoj. Por \u0109iu el tiuj okazoj, en kiuj efektive uzi\u011das tia aparta &#8220;i&#8221;-sufiksa Esperanta landnomo, oni trovas anka\u016d la simplan sen-&#8220;i&#8221;-an formon en praktika uzado.<\/p>\n<p>Ofte la vera kialo, ke la <em>Meksiki<\/em>-istoj ne sisteme aplikas sian ideon al \u0109iuj koncernataj landoj, estas, ke ili tute ne scias, kiom da landoj estas koncernataj. Ili ofte konas nur du a\u016d tri tiajn okazojn, kaj nur pensas pri tiuj.<\/p>\n<p>En la granda plimulto el tiuj \u0109i okazoj uzi\u011das do en Esperanto jam delonge nomoj sen tia aldona &#8220;i&#8221;: <em>Kenjo<\/em>, <em>Gvatemalo<\/em>, <em>Malto<\/em>, <em>Sanmarino<\/em> k.t.p. Se oni volus sisteme apliki la Zamenhofan ideon, oni estus devigita enkonduki vicon da landnomaj formoj, kiuj \u011dis nun tute ne aperis en praktika uzado, a\u016d kiuj uzi\u011dis nur treege malofte kaj fare de tre malmultaj Esperantistoj.<\/p>\n<h3>La regulo neniam validis<\/h3>\n<p>Montri\u011das, ke estas plene falsa tiu impreso, kiun multaj havas, ke la Zamenhofa <em>Meksikio<\/em>-ideo jam estas regulo de Esperanto, kaj ke la Akademio provis iel \u015dan\u011di la lingvon, kiam \u011di malakceptis la formojn <em>Meksikio<\/em>, <em>Luksemburgio<\/em> kaj <em>Senegalio<\/em>. La Zamenhofa ideo estis nur propono. \u011ci neniam vere enuzi\u011dis en la lingvon. \u011ci neniam fari\u011dis regulo de Esperanto. Temas pri eksperimento, kiu malsukcesis pli-malpli tuj. Temas pri mortnaskita propono.<\/p>\n<p>Nu, tamen ne tute mortnaskita, \u0109ar kelketaj tiaj landnomoj ja fari\u011dis oftaj. <em>Meksikio<\/em> mem estis dum multaj jaroj la formo uzata de la granda plimulto, e\u0109 de la lokaj Esperantistoj. <em>Luksemburgio<\/em> estas tre populara formo, kaj la Luksemburgaj Esperantistoj \u011din uzadas (sed tamen ial nomas sian landan asocion <em>Luksemburga Esperanto-Asocio<\/em>, kio estas stranga nekonsekvenca\u0135o). Anka\u016d <em>Senegalio<\/em> estas relative ofte uzata. Kaj se oni rigardas anka\u016d la nesendependajn landojn, oni trovas la nomon <em>Kebekio<\/em>, kiu estas multe pli ofta ol <em>Kebeko<\/em> por la koncerna provinco. Ofte uzata estas anka\u016d <em>Novjorkio<\/em> por la Usona \u015dtato. Sed ie tie el\u0109erpi\u011das la listo. Oni apena\u016d iam renkontas <em>Gvatemalio<\/em>, <em>Kenjio<\/em>, <em>Nikaragvio<\/em>, <em>Paragvajio<\/em> (a\u016d \u0109u <em>Paragvio<\/em>?), <em>Vatikanio<\/em>, <em>Singapurio<\/em> k.t.p. Kaj certe neniam uzi\u011das <em>Maltio<\/em> a\u016d <em>Santomeio<\/em> a\u016d <em>Sanmarinio<\/em>, a\u016d <em>Li\u0125ten\u015dtejnio<\/em>, a\u016d &#8230;<\/p>\n<p>Granda bato kontra\u016d la Zamenhofa propono venis en la 1980-aj jaroj, kiam la Meksikaj Esperantistoj sendis al UEA oficialan peton, ke UEA \u0109esu uzi la nomon <em>Meksikio<\/em> por ilia lando. Ili deziris, kaj plu deziras hodia\u016d, ke oni nomu ilian landon <em>Meksiko<\/em> en Esperanto. Tio ne plene forbalais la uzon de la forte enradiki\u011dinta formo <em>Meksikio<\/em>, sed de tiam la granda plimulto el la Esperanistoj, kaj pli-malpli \u0109iuj gravaj gazetoj Esperantaj, uzadas <em>Meksiko<\/em> kiel landnomon.<\/p>\n<h3>Jam malnova decido Akademia<\/h3>\n<p>Endas scii, ke la Akademio alprenis starpunkton pri tiu \u0109i demando jam en 1974, kiam \u011di ellaboris la <a href=\"http:\/\/akademio-de-esperanto.org\/aktoj\/aktoj2\/8oa.html\"><cite>Okan Oficialan Aldonon al la Universala Vortaro<\/cite><\/a>. En tiu Aldono aperas la jenaj landnomoj: <em>Al\u011derio<\/em>, <em>A\u016dstralio<\/em>, <em>Birmo<\/em>, <em>Bolivio<\/em>, <em>Brazilo<\/em>, <em>Ekvadoro<\/em>, <strong><em>Gvatemalo<\/em><\/strong>, <em>Gvineo<\/em>, <em>Irako<\/em>, <em>Irano<\/em>, <em>Irlando<\/em>, <em>Islando<\/em>, <em>Kanado<\/em>, <em>Kostariko<\/em>, <em>Kubo<\/em>, <strong><em>Libano<\/em><\/strong>, <em>Liberio<\/em>, <em>Libio<\/em>, <em>Maroko<\/em>, <strong><em>Meksiko<\/em><\/strong>, <em>Nederlando<\/em>, <strong><em>Nikaragvo<\/em><\/strong>, <em>Pakistano<\/em>, <strong><em>Panamo<\/em><\/strong>, <strong><em>Paragvajo<\/em><\/strong>, <em>Peruo<\/em>, <em>Polinezio<\/em>, <em>Sirio<\/em>, <em>Sudano<\/em>, <em>Tunizio<\/em>, <strong><em>Urugvajo<\/em><\/strong>, kaj <em>Venezuelo<\/em>. Oni rimarku tie aparte la nomojn <em>Gvatemalo<\/em>, <em>Libano<\/em>, <em>Meksiko<\/em>, <em>Nikaragvo<\/em>, <em>Panamo<\/em>, <em>Paragvajo<\/em> kaj <em>Urugvajo<\/em>, kiuj do estas aldonitaj al la <a href=\"http:\/\/akademio-de-esperanto.org\/fundamento\/universala_vortaro.html\"><cite>Universala Vortaro<\/cite><\/a> (estas &#8220;oficialigitaj&#8221;) sen tia aldona &#8220;i&#8221;. Aliflanke aperas en la listo <em>Al\u011derio<\/em> kaj <em>Tunizio<\/em> kun &#8220;i&#8221;, sed &#8211; kiel mi jam skribis &#8211; tiuj &#8220;i&#8221;-oj venas al ni rekte el la multaj naciaj lingvoj, kiuj uzas tiajn formojn. Temas do neniel pri io simila al la &#8220;i&#8221; en <em>Meksikio<\/em> kaj <em>Luksemburgio<\/em>.<\/p>\n<p>Tiuj nomoj, kiuj estas e\u0109 &#8220;oficialaj&#8221; (= ili apertenas al la Universala Vortaro) klare estas modeloj aparte atentindaj. La Akademio cetere ne povus facile ilin \u015dan\u011di, e\u0109 se \u011di volus, \u0109ar \u015dan\u011dado de tiaj decidoj postulas la\u016dstatute aprobon de du trionoj el \u0109iuj membroj de la Akademio.<\/p>\n<p>Sed la granda plimulto el la Akademianoj tute ne deziras ion \u015dan\u011di tiurilate. Anstata\u016de en 1985 la Akademio e\u0109 firmigis tiun starpunkton per la <a href=\"http:\/\/akademio-de-esperanto.org\/decidoj\/landnomoj\/rekomendoj.html\"><cite>Rekomendoj pri Landnomoj<\/cite><\/a>, kiujn mi diskutis jam en <a href=\"\/2009\/05\/17\/la-nova-akademia-elpasho-pri-landnomoj\/\">la unua artikolo<\/a>. La kvara el la principoj en tiu dokumento tekstas jene:<\/p>\n<blockquote><p>4. Principe estas malrekomendite nove formi nomon per iu internacia &#8220;sufikso&#8221; a\u016d sufikse uzata fremda vorto <em>(-io, -(i)stano, &#8230;)<\/em>, se la tiel ricevita landnomo ne jam ekzistas internacie.<\/p><\/blockquote>\n<p>Per tio al la modeloj en la 8a Oficiala Aldono aldoni\u011das anka\u016d \u011denerala principo, kiu rekte malrekomendas elpensi nomojn similajn al <em>Kenjio<\/em> kaj <em>Maltio<\/em>.<\/p>\n<p>Poste sekvis la <a href=\"http:\/\/akademio-de-esperanto.org\/decidoj\/landnomoj\/malnove\/normaj_landnomoj.html\"><cite>Listo de Normaj Landnomoj<\/cite><\/a> en 1989, kiu enhavis <em>Meksiko<\/em>, <em>Luksemburgo<\/em>, <em>Senegalo<\/em> k.t.p., tute konforme al la 8a Oficiala Aldono, kaj tute konforme al la principoj en la <cite>Rekomendoj pri Landnomoj<\/cite>, kaj tute konforme al la Esperanta tradicio rilate al la granda plimulto el tiaspecaj landnomoj.<\/p>\n<p>Kaj en 2009, en la <cite>Listo de Rekomendataj Landnomoj<\/cite>, okazis nenia ajn \u015dan\u011do tiurilate. \u0108iuj koncernataj landoj havas tie denove nomojn sen aparta Esperanta &#8220;i&#8221;-sufikso. Oni trovas tie ne nur <em>Malto<\/em>, <em>Kenjo<\/em>, <em>Panamo<\/em>, <em>Paragvajo<\/em> k.t.p., sed tute konsekvence kaj logike anka\u016d <em>Meksiko<\/em>, <em>Luksemburgo<\/em> kaj <em>Senegalo<\/em>.<\/p>\n<p>Se la Akademio volus renversi siajn jamajn decidojn el 1974, 1985 kaj 1989, \u011di devus por konsekvenco enkonduki vicon da nomoj anta\u016de apena\u016d ekzistantajn en Esperanto: <em>Maltio<\/em>, <em>Sanmarinio<\/em>, <em>Barejnio<\/em>, <em>Monakio<\/em> kaj aliajn kuriozajn nova\u0135ojn. A\u016d \u011di restu \u0109e <em>Meksiko<\/em> kaj <em>Luksemburgo<\/em>. \u011ci kompreneble elektis la lastan vojon.<\/p>\n<h3>Manko de scioj<\/h3>\n<p>\u015cajnas, ke multaj, kiuj kritikas precipe la aperon de <em>Luksemburgo<\/em> en la <cite>Listo de Rekomendataj Landnomoj<\/cite>, tute ne konscias, ke temas pri tuta grego da tiaspecaj landoj kaj landnomoj. Ili pensas, ke la Akademio arbitre ignoris firman Esperantan regulon kaj tradicion. Tute ne. Temas pri la malo. La Akademio respektis longan Esperantan tradicion, kiu <em>ne<\/em> uzas la iaman proponon de Zamenhof (krom kelketaj esceptoj). La Akademio anstata\u016de aplikis por <strong>\u0109iuj<\/strong> tiaspecaj nomoj tiun principon, kiun la Esperantistoj uzadas de \u0109iam \u0109e la granda plimulto el la koncernaj nomoj: Oni ne provas distingi per aparta Esperanta &#8220;i&#8221;.<\/p>\n<h3>Kiel do distingi?<\/h3>\n<p>Certe multaj legantoj da\u016dre opinias, ke devus tamen ekzisti <em>ia<\/em> eblo distingi inter la rivero kaj la lando, inter la \u0109efurbo kaj la lando, inter la monto kaj la lando, k.t.p. Jes, certe. Kvankam ofte la kunteksto forigas \u0109ian dubon, \u0109u oni parolas ekzemple pri rivero a\u016d pri lando, en multaj okazoj ja ekzistas bezono diri klare kaj eksplicite, pri kio temas. Sed por fari tion oni ne bezonas uzi misteran kaj neniodiran &#8220;i&#8221;-vokalon. Tian &#8220;i&#8221;-finon havas en nia lingvo centoj kaj eble e\u0109 miloj da diversspecaj radikoj, kiuj tute ne rilatas al landnomoj: <em>psikologio<\/em>, <em>simio<\/em>, <em>abio<\/em>, <em>adicio<\/em>, <em>afrodizio<\/em>, <em>akademio<\/em>, <em>akvario<\/em>, <em>nenio<\/em> k.t.p. k.t.p. Temas pri amasegoj da tiaj vortoj. Fakte &#8220;i&#8221; estas senkonkurence la plej ofta radikofino en nia lingvo. Tial sufiksa &#8220;i&#8221; estas rimarkinde neniodira.<\/p>\n<p>Anstata\u016de oni kompreneble agu kiel \u0109iuj aliaj lingvoj faras. Oni diru simple kaj rekte, pri kio temas: <em>la rivero Senegalo<\/em>, <em>la lando Kenjo<\/em>, <em>la urbo Belizo<\/em>, <em>la lando Singapuro<\/em>, <em>la lago \u0108ado<\/em>, <em>la palaco Vatikano<\/em> k.t.p. Ofte oni anka\u016d povas uzi kunmeta\u0135on: <em>Meksikurbo<\/em>, <em>Senegalrivero<\/em>, <em>Luksemburgurbo<\/em> k.s., kun klara kaj nemiskomprenebla radiko (URB\/, RIVER\/ k.t.p.) anstata\u016d mistera &#8220;i&#8221;-vokalo, kiu povas signifo \u0109ion kaj nenion ajn.<\/p>\n<h3>\u0108u la Akademio estis tute konsekvenca?<\/h3>\n<p>Atentaj legantoj povas tamen trovi materialon por inversa kritiko, \u0109ar en la <cite>Listo de Rekomendataj Landnomoj<\/cite> trovi\u011das la nomoj <em>Kaboverdo<\/em> kaj <em>Togolando<\/em>. Nacilingve tiuj du landoj nomi\u011das respektive <span lang=\"pt\">Cabo Verde<\/span> (Portugale) kaj <span lang=\"fr\">Togo<\/span> (France).<\/p>\n<p><span lang=\"pt\">Cabo Verde<\/span> signifas <em>Verda Kabo<\/em>. Sed la lando tute ne estas kabo. \u011ci estas insularo! Efektive \u011di tute kurioze samnomas kun efektiva kabo, kiu trovi\u011das en alia lando, en Senegalo, 560 kilometrojn for: <span lang=\"fr\">Cap Vert<\/span> (France) = <em>Verda Kabo<\/em>.<\/p>\n<p>En Togolando trovi\u011das lago nomata <em>Togo<\/em>, kiun eble ne multaj ekster tiu lando konas. Ekzistas anka\u016d urbo nomata <span lang=\"fr\">Togoville<\/span>. La lando ricevis sian nomon de la lago, sed en la oficiala lingvo de Togolando, la Franca, la lando kaj la lago estas samnomaj: <span lang=\"fr\">Togo<\/span>.<\/p>\n<p>La Akademio do povus esti rekomendinta respektive <em>Verda Kabo<\/em> (a\u016d <em>Kabo Verda<\/em>) kaj <em>Togo<\/em>. Sed \u011di decidis rekomendi <em>Kaboverdo<\/em> (unu radiko, ne kunmeta\u0135o), kaj <em>Togolando<\/em> (kredeble rigardinda kiel kunmeta\u0135o el la lagonomo kaj la Esperanta vorto <em>lando<\/em>). Nu, almena\u016d <em>Kaboverdo<\/em> ne estas aparta Esperanta krea\u0135o sen rilato al la nacilingvaj nomoj. Temas pri la\u016dforma sentraduka transpreno de la Portugala nomo <span lang=\"pt\">Cabo Verde<\/span> (analoga al <em>Sieraleono<\/em> anstata\u016d la teorie ebla alternativo <em>Monto Leona<\/em> &#8211; uzata de neniu). En la okazo de Togolando necesas mencii, ke tiu lando anta\u016de ja nomi\u011dis tiele anka\u016d nacilingve: <span lang=\"de\">Togoland<\/span> (proksimume inter 1905 kaj 1960). Sed en la praktike pli gravis, ke la granda plimulto da Esperantistoj kaj precipe la Togolandaj Esperantistoj mem nuntempe uzadas \u011duste tiun formon. \u0108iuokaze ne temas pri <em>Togio<\/em> kun tute arbitra &#8220;i&#8221; unika por Esperanto.<\/p>\n<h3>Plia ekstremo<\/h3>\n<p>Surprize multaj &#8211; aldone inspirite de la populareco de nomoj kiel <em>\u0108inio<\/em> kaj <em>Francio<\/em>, en kiuj neoficiala I-sufikso rolas anstata\u016d la Fundamenta landnoma sufikso UJ &#8211; venis al la kurioza ideo, ke oni iel solvu \u0109ion \u0109i tiel, ke oni aldonu iaspecan &#8220;i&#8221;-on &#8211; neklare \u0109u radikofinan a\u016d sufiksan &#8211; al absolute \u0109iu ajn landnomo: <em>Usonio<\/em>, <em>Kanadio<\/em>, <em>Birmio<\/em>, <em>Gronlandio<\/em>, <em>Kiprio<\/em> k.t.p., kaj tiam kompreneble anka\u016d <em>Meksikio<\/em>, <em>Luksemburgio<\/em> k.t.p. Mi parte povas tute vive simpatii kun tiu ideo, \u0109ar mi estis mem siatempe profunde trafita de \u011di. Mi e\u0109 provis detale ellabori plenan landnomaron, kiu mirakle solvus \u0109iujn ajn landnomajn disputojn, \u0109ar \u011di aldonis &#8220;i&#8221;-sufikson al \u0109io ajn landa en nia mondo. Genie, \u0109u ne? Kaj tre utile, \u0109ar&#8230; a\u016d&#8230;?? Ie meze mi haltis, kaj ekdemandis al mi, kion tio do finfine solvus? Kian utilon entute alportus tiu \u0109iama &#8220;i&#8221;? Mi subite trovis, ke mi tute ne scias la respondon. Mi tute ne plu povis diri, kial mi provis fari tian sistemon. Fakte la tuta ideo estas strangega. Se oni anstata\u016de volus, ke \u0109iu landnomo fini\u011du per <em>&#8230;lando<\/em>, la afero estus iel sencohava, \u0109ar <em>lando<\/em> ja diras tute klare, ke temas \u011duste pri pri lando. Sed \u0109iama fina &#8220;i&#8221; estas plene vakua superflua\u0135o. Se uzata \u0109e la fino de \u0109iu landnomo, \u011di nur estus teda ripeta\u0135o kaj senutila plilongigo. Kiel mi jam menciis \u0109i-anta\u016de, &#8220;i&#8221; estas jam sen tio la senkonkurence plej ofta radikofino en nia lingvo. Tial tiaj &#8220;i&#8221;-oj kapablas esprimi nenion ajn.<\/p>\n<h3>Fino de la multvorta\u0135o<\/h3>\n<p>Mi eble devas pardonpeti, ke mi foruzis tiom da vortoj por klarigi ion tute simplan. Sed \u015dajne la afero por multaj ne estas tiel simpla. Mi klarigis \u0109ion \u0109i jam plurfoje anta\u016de &#8211; laste <a href=\"\/2007\/11\/04\/la-landnoma-sufikso-ujo-en-instruado\/\">\u0109i tie en Novembro 2007<\/a>, sed \u015dajnas, ke miaj klarigoj ne atingis \u0109iujn <em>Meksiki<\/em>-istojn.<\/p>\n<h3>Plu<\/h3>\n<p>Preska\u016d certe sekvos ankora\u016d pliaj artikoloj en tiu \u0109i serio, \u0109ar restas ankora\u016d kelkaj detaloj por diskuti. \u011cis tiam!<\/p>\n","protected":false},"excerpt":{"rendered":"<p>En tiu \u0109i tria artikolo pri la Listo de Rekomendataj Landnomoj mi volas klarigi (iom multvorte, sed \u015dajnas, ke tio necesas), kial la Akademio rekomendas uzi kiel landnomojn la formojn Meksiko, Luksemburgo kaj Senegalo anstata\u016d la formoj Meksikio, Luksemburgio kaj Senegalio, kiujn oni renkontas sufi\u0109e ofte. (La unua artikolo estis La nova Akademia elpa\u015do pri [&hellip;]<\/p>\n","protected":false},"author":2,"featured_media":0,"comment_status":"open","ping_status":"open","sticky":false,"template":"","format":"standard","meta":{"footnotes":""},"categories":[12,4,11,9],"tags":[33],"_links":{"self":[{"href":"https:\/\/lingvakritiko.com\/wp-json\/wp\/v2\/posts\/96"}],"collection":[{"href":"https:\/\/lingvakritiko.com\/wp-json\/wp\/v2\/posts"}],"about":[{"href":"https:\/\/lingvakritiko.com\/wp-json\/wp\/v2\/types\/post"}],"author":[{"embeddable":true,"href":"https:\/\/lingvakritiko.com\/wp-json\/wp\/v2\/users\/2"}],"replies":[{"embeddable":true,"href":"https:\/\/lingvakritiko.com\/wp-json\/wp\/v2\/comments?post=96"}],"version-history":[{"count":2,"href":"https:\/\/lingvakritiko.com\/wp-json\/wp\/v2\/posts\/96\/revisions"}],"predecessor-version":[{"id":947,"href":"https:\/\/lingvakritiko.com\/wp-json\/wp\/v2\/posts\/96\/revisions\/947"}],"wp:attachment":[{"href":"https:\/\/lingvakritiko.com\/wp-json\/wp\/v2\/media?parent=96"}],"wp:term":[{"taxonomy":"category","embeddable":true,"href":"https:\/\/lingvakritiko.com\/wp-json\/wp\/v2\/categories?post=96"},{"taxonomy":"post_tag","embeddable":true,"href":"https:\/\/lingvakritiko.com\/wp-json\/wp\/v2\/tags?post=96"}],"curies":[{"name":"wp","href":"https:\/\/api.w.org\/{rel}","templated":true}]}}